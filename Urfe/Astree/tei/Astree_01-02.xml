<?xml version="1.0" encoding="UTF-8"?>
<?xml-model href="tei_clgs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L'Astrée</title>
                <title type="part">Première partie – Livre II</title>
                <title type="partie">01</title>
                <title type="livre">02</title>
                <author>Honoré d'Urfé</author>
                <respStmt>
                <resp>Establishment of the text</resp>
                <name xml:id="hv">Hugues Vaganay</name>
                <resp>Digitization</resp>
                <name xml:id="rk">Reinhard Krüger et al.</name>
                <resp>TEI-Conversion</resp>
                <name xml:id="cf">Christof Schöch</name>
                </respStmt>
            </titleStmt>
            <publicationStmt>
                <availability status="publicdomain">
                </availability>
                <date>2016</date>
            </publicationStmt>
            <sourceDesc>
                <bibl type="digital-source">Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <ref target="http://www.uni-stuttgart.de/romlit/forschung/astree/"></ref>.</bibl>
                <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
            </sourceDesc>
        </fileDesc>
        <revisionDesc>
            <change when="2016-11-21" who="#cf">Initial TEI version.</change>
        </revisionDesc>
    </teiHeader>
    <text>
<front>
<div>
<p></p>
</div>
</front>
<body>
<div>
        <head type="partie">LA PREMIÈRE PARTIE D’ASTRÉE</head>
        <head type="chapitre">LE DEUXIESME LIVRE</head>
        <milestone type="space"/>
        <p>Cependant que ces choses se passoient de ceste sorte entre
        ces bergers et bergeres, Celadon receut des trois belles nymphes, dans le Palais
        d’Isoure, tous les meilleurs allegements qui leur furent
        possibles; mais le travail, que l’eau luy avoit donné,
        avoit esté si grand, que quelque remede qu’elles luy
        fissent, il ne peut ouvrir les yeux, ny donner autre signe de vie que
        par le battement du coeur, passant ainsi le reste du jour, et une bonne
        partie de la nuict, avant qu’il revint à soy. Et lors quil
        ouvrit les yeux, ce ne fut pas avec peu d’estonnement de se
        trouver où il estoit advenu sur le bord de Lignon, et comme le
        desespoir l’avoit fait sauter dans l’eau: mais il ne
        sçavoit comme il estoit venu en ce lieu, et apres estre
        demeuré quelque temps confus en ceste pensée, il se
        demandoit s’il estoit vif ou mort. Si je vis, disoit-il, comment
        est-il possible que la cruauté d’Astrée ne me face
        mourir? Et si je suis mort, qu’est-ce, ô Amour, que tu
        viens chercher entre ces tenebres? ne te contentes-tu point
        d’avoir eu ma vie? ou bien veux-tu dans mes cendres
        r’allumer enores tes anciennes flammes? Et parce que le cuisant
        soucy, qu’Astrée lui avoit laissé, ne l’ayant
        point abandonné, appelloit toujours à luy toutes ses
        pensées, continua: Et vous, trop cruel suvenir de mon bon-heur
        passé, pourquoy me representez-vous le deplaisir qu’elle
        eust eu autrefois de ma perte, afin de rengreger mon mal veritable, par
        le sien imaginé, au lieu que pour m’alleger vous devriez
        plustost me dire le contentement qu’elle en a, pour la haine qu’elle me porte?</p>
        <p>Avec mille semblables imaginations, ce pauvre berger se
        r’endormit d’un si long sommeil, que les nymphes eurent
        loisir de <pb n="36"/> venir voir comme il se portoit, et le trouvant
        endormy, elles ouvrirent doucement les fenestres, et les rideaux, et
        s’assirent autour de luy pour mieux le contempler.
        Galathée apres l’avoir quelque temps consideré, fut
        la premiere qui dit d’une voix basse, pour ne l’esveiller:
        Que ce berger est changé de ce qu’il estoit hier, et comme
        la vive couleur du visage lui est revenue en peu de temps! Quant
        à moi, je ne plains point la peine du voyage, puisque nous lui
        avons sauvé la vie; car, à ce que vous dites, ma
        mignonne (dit-elle, s’adressant à Silvie) il est des
        principaux de cette contrée. – Madame, respondit la nymphe, il
        est tres-certain, car son pere est Alcippe, et sa mere Amarillis. –
        Comment, dit-elle, cet Alcippe de qui j’ay tant ouy parler, et
        qui pour sauver son amy, força à Usson les prisons des
        Visigots? – C’est celui-là mesme, dit Silvie. Je le vis
        il y a cinq ou six mois à une feste que l’on chommoit en
        ces hameaux, qui sont le long des rives de Lignon, et parce que sur
        tous les autres Alcipe me sembla digne d’estre regardé, je
        tins sur lui longuement les yeux; car l’authorité de sa
        barbe chenue, et de sa venerable vieillesse le font honorer et
        respecter de chacun. Mais quant à Celadon, il me souvient que de
        tous les jeunes bergers, il n’y eut que luy et Silvandre qui
        m’osassent approcher. Par Silvandre, je sceu qui estoit Celadon,
        et par Celadon qui estoit Silvandre; car l’un et l’eutre
        avoit en ses façons et en ses discours quelque chose de plus
        genereux que le nom de berger ne porte.</p>
        <p>Cependant que Silvie parloit, Amour, pour se mocquer des finesses de
        Climante et de Polemas, qui estoient cause que Galathée
        s’estoit trouvéele jour auparavant sur le lieu où
        elle avoit pris Celadon, commençoit de faire ressentir à
        la nymphe les effects d’une nouvelle amour; car tant que Silvie
        parla, Galathée eut tousjours les yeux sur le berger, et les
        louanges qu’elle luy donnoit, furent cause qu’en mesme
        temps sa beauté et sa vertu, l’une par la veue, et
        l’autre par l’ouye, firent un mesme coup dans son ame. Et
        cela d’autant plus aisément qu’elle s’y trouva
        préparée par la tromperie de Climate, qui feignant le
        devin, luy avoit predit, que celuy qu’elle rencontreroit,
        où elle trouva Cealdon, devoit estre son mary, si elle ne
        vouloit estre la plus malheureuse personne du monde, ayant auparavant
        fait dessein que Polemas, comme par mesgarde, s’y en iroit
        à l’heure qu’il luy avoit dite, afin que deceue par
        ceste ruse, elle print volonté de l’espouser, ce
        qu’autrement ne luy pouvoit permettre l’affection
        qu’elle portoit <pb n="37"/> à Lindamor. Mais la fortune, et
        l’Amour, qui se mocquent de la prudence, y firent trouver Celadon
        par le hazard que je vous ay raconté, si bien que
        Galathée voulant en toute sorte aimer ce berger, s’alloit
        à dessein representant toutes choses en luy beaucoup plus
        aymables. Et voyant qu’il ne s’esveilloit point, pour le
        laisser reposer à son aise, elle sortit le plus doucement
        qu’elle  peut, et s’en alla entreteni ses nouvelles pensées.</p>
        <p>Il y avoit pres de sa chambre un escalier desrobé, qui
        descendoit en une gallerie bassse, par où avec un pontlevis on
        entroit dans le jardin agené de toutes les raretez, que le lieu
        pouvoit permettre, fut en fontaines et en parterres, fut en
        allées et en ombrages, n’y ayant rien esté
        oblié de tout ce que l’artifice y pouvoit adjouster. Au
        sortir de ce lieu on entroit dans un grand bois de diverses sortes
        d’arbres, dont un quarré estit de coudriers, qui tous
        ensemble faisoient un si gracieux dedale, qu’encore que les
        chemins par leurs divers desturs se perdissent confusement l’un
        dans l’autre, si ne laissoient-ils  pour leurs
        ombrages  d’estre fort agreables. Assez pres de là
        dans un autre quarré, estoit la fotaine de la Verité
        d’aamour, source à la verité merveilleuse; car,
        par force des anchantemens l’amant qui s’y regardoit,
        voyoit celle qu’il aimoit, que  s’il s’y voyoit
        auprès, que si de fortune elle en aimoit un autre, l’autre
        y estoit representé et non pas luy, et parce qu’elle
        descouvroit les tromperies des amants, on la nomma la Verité
        d’amour. A l’autre des quarrez estoit la caverne de Damon,
        et de Fortune, et au dernier, l’antre de la vieille Mandrague,
        plein de tant de raretez, et de tant de sortileges, que d’heure
        à autre, il a arrivoit tousjours quelque chose de nouveau;
        outre que par tout le reste du bois, il y avoit plusieurs autres
        diverses grottes, i bien contrefaites au naturel, que l’oeil
        trompoit bien souvent le jugement.</p>
        <p>Or ce fut dans ce jardin, que la nymphe se vint promener attendant le
        réveil du berger. Et parce que ses nouveaux desirs ne pouvoient
        lui pemettre de s’en taire, elle feignit d’avoir
        oublié quelque chose qu’elle commanda à Silvie
        d’aller querir, d’autant qu’elle se fioit moins en
        elle pour sa jeunesse, qu’en Leonide, qui avoit un aage pus meur,
        quoy que ces deux nymphes fussent ses plus secrettes confidentes. Et se
        voyant seule avec Leonide, elle lui dit; Que vous en semble, Leonide?
        Ce druide n’a-t-il pas une grande cognoissance des choses? Et
        les dieux ne se communiquent-ils pas bien librement avec luy, puis que
        ce qui est futur <pb n="37"/> à chacun, lui est mieux cogneu
        qu’à nous le present? – Sans mentir (respondit la nymphe)
        il vous fit bien voir dans le miroir le lieu mesme, où vous avez
        trouvé ce berger, et vous dit bien le temps aussi, que vous
        l’y avez renconté; mais ses paroles estoient si
        douteuses, que mal-aisément puis-je croire que luy mesme se
        peust bien entendre. – Et comment dites-vous cela, responit
        Galathée, puis qu’il me dit paticulierement tout ce que
        j’y ay trouvé, que je ne saurois à ceste heure en
        dire plus que luy? – Si me semble-t’il (respondit Leonide)
        qu’il  vous dit seulement, ue vous trouveriez en ce lieu
        là une chose de valeur inetimable, quoy que par le passé
        elle eust esté desdaignée.</p>
        <p>Galathée alors se mocquant d’elle, luy it: Quoy donc,
        Leonide, vous ne sçavez autre chose? il faut que ous entendiez,
        que particulierement il me dit: Madame, vous avez deux influences bien
        contraires. L’une la plus infortunée qui soit sus le ciel,
        l’autre la plus heureuse que l’on puisse esirer, et il
        depend de votre election de prendre celle que vous voudrez.  Et
        afin que vous ne vous y trompiez, sçachez
        que vous estes et serez servie de plusieurs grands chavaliers, dont les vertus et les merites
        peuvent  bien diversement vous esmouvoir; mais si vous mesurez
        vostre affection, ou à leurs merites, ou au jugement que vous
        ferez de leur amour, et non meritez, ou non pint de ce que je vous en
        diray de la part des grands dieux, je vous predis, que vous serez la
        plus misérable qui vive. Et afin que vous ne soyez deceue en
        vostre election, ressouvenez-vous qu’un tel jour vous verrez à
        Marcilly un chevalier vestu de telle couleur, qui recherche, ou
        recherchera de vous espousser; car si vous le permettez, dés
        icy je plains vostre malheur et ne puis assez vous menacer des
        incroyables desastres qui vous attendent, et par ainsi je vous
        conseille de fuir tel homme, que vous devez plustost appeller vostre
        mal-heur, que vostre amant. Et au contraire regardez bien le lieu qui
        est representé dans ce miroir, afin que vous le sçachiez
        retrouver le long des rives de Lignon; car un tel jour, à telle
        heure, vous y rencontrerez un homme, en l’amitié duquel le
        Ciel a mis toute vostre felicité. Si vous faites en sorte
        qu’il vous ayme, ne croyez point les dieux veritables, si vous
        pouvez souhaiter plus de contentement que vous en aurez, mais prenez
        garde que le premier de vous deux qui verra l’autre, sera celuy
        qui aimera le premier. Vous semble-t-il que ce ne soit pas me parler
        fort clairement, et mesme que des-ja le ressens veritables les
        predictions qu’il m’a faictes; car ayant veu ce berger
        <pb n="39"/> la premiere, il ne faut point que j’en mente, il me
        semble recognoistre en moy quelque estincelle de bonne volonté
        pour luy. – Comment, Madame, luy dit Leonide, vudriez vous bien aymer
        un berger? ne vous ressuvenez vous pas qui vous estes? – Si fais,
        Leonide, je m’en ressouviens, dit-elle, mais il faut aussi que
        vous sçachiez que les bergers sont hommes aussi bien que les
        druydes, et les chavaliers, et que leur noblesse est aussi grande que
        celle des autres, estans tous venus d’ancienneté de mesme
        tige, que l’exercice auquel on s’adonne ne peut pas nous rendre
        autres que nous ne sommes de nostre naissance; de sorte que si ce
        berger est bien nay, pourquoy ne le croiray-je aussy digne de moy que
        tout autre? – En fin, Madame, dit-elle, c’est un berger, comme
        que vous le vueillez desguiser. – En fin, dit Galathée,
        c’est un honneste homme, comme que vous le puissez qualifier. –
        Mais Madame, respondit Leonide, vous estes si grande nymphe, Dame apres
        Amasis de toutes ces belles contrées, aurez-vous le courage si
        a battu que d’aimer un homme nay du milieu du peuple? un
        rustique? un berger? un homme de rien? – M’amie repliqua
        Galathée, laissons ces injures, et vous ressouvenez
        qu’Enone se fit bien bergere pour Paris, et que l’ayant
        perdu, elle le regretta et peura à  chaudes larmes. –
        Madame, (dit Leonide) celuy-là  estoit fils de roy, et puis
        l’erreur d’autruy ne doit vous faire tomber en une
        semblable faute. – Si c’est faute (respondit-elle) je m’en
        remets aux dieux, qui me la conseillent par l’oracle de leur
        druyde; mais que Celadon ne soit nay d’aussi bon sang que Paris,
        m’amie, vous n’avez point d’esprit si vous le dites,
        car ne sont-ils pas veus tous deux d’une mesme origine? et puis
        n’avez-vous ouy ce que Silvie a dit de luy et de son pere? Il
        faut que vous sçachiez qu’ils ne sont pas bergers, pour
        n’avoirde quoy vivre autrement, mais pour s’acheter par
        ceste douce vie, un honneste repos. – Et quoy, Madame (adjousta
        Leonide) vous oublierez par ainsi l’affection, et les services du
        gentil Lindamor? – Je ne voudrois pas, dit Galathée,
        qu’un oubly fut la recompense de ses services; mais je ne
        voudrois pas aussi, que l’amitié que je luy pourrois
        rendre fust l’entiere ruine de tous mes contentements. – Ah!
        Madame, (dit Leonide) ressouvenez-vous combien il a esté
        fidelle. – Ah! m’amie, (dit Galathée) considerez ce que
        c’est que d’estre eternellement mal-heureuse. – Quant
        à moy, respondit Leonide, je plie les espaules à ces
        jugements d’amour, et ne scay que dire, sinon qu’une
        extreme affection, une entiere fidelité, l’employ de tout
        un aage, <pb n="40"/> et un continuel service, ne se doivent si longuement
        recevoir, ou receus meritoyent d’estre payez d’autre
        monnoye que d’un change. Pour Dieu, Madame, considerez combien
        sont trompeurs ceux qui dient la fortune d’autruy, puis que plus
        souvent ce ne sont que legeres imaginations que leurs songes leur
        rapportent, combien menteurs, puisque de cent accidents qu’ils
        predisent, à peine y en a-t’il un qui advienne! combien
        ignorants, puis que se meslant de cognoistre le bon-heur
        d’autruy, ils ne sçavent trouver le leur propre! Et ne
        vueillez pour les fantastiques discours de cet homme rendre si
        miserable une prsonne, qui et tant à vous; remettez-vous
        devant les yeux combien il vous aime, à quels hazards il
        s’est mis pour vous, quel cmbat fut celuy de Polemas, et quel
        desespoir fut lors le sien, quelles douleurs vous luy preparez à
        cette heure, et quelles morts vous le contraindrez d’inventer
        pour se deffaire, s’il en a cognoissance.</p>
        <p>Galathée, en branlant la teste, luy respondit: Voyez-vous,
        Leonide, il ne s’agit pas icy de l’election de Lindamor, ou
        tout mon mal. Les considerations que vous avez sont tres bonnes pour
        vous, à qui mon mal-heur ne toucheroit que par la compassion;
        mais pour moy elles sont trop dangereuses, puis que ce n’est pas
        pour un jour, mais pour tousjours que ce mal-heur me menace. Si
        j’estois en vostre place et vous en la mienne, peut-estre vous
        conseilleroy-je cela mesme que vous me conseillez, mais certes une
        eternelle infortune m’espouvante. Quant aux mensonges de ces
        personnes que vous dites, je veux bien croire pour l’amour de
        vous, que peut-estre il n’adviendra pas, mais peut-estre 
        aussi adviendra-t’il.Et dist-moy, je vous supplie, croiriez vous
        une personne prudente, qui pour le conentement d’autruy,
        laisseroit balancer sur un peut-estre tout son bien, ou tout son mal?
        Si vous m’aimez, ne me tenez jamais ce discours, ou autrement je
        croiray, que vous cherissez plus le contentement de Lindamor que le
        mien. Et quant à luy, ne faites doute qu’il ne s’en
        console bien par autre moyen que par la mort, car la raison et le temps
        l’emportent tousjours sur ceste fureur. Et de fait, combien en
        avez-vous veu de ces tant desesperez pour semblables occasions, qui
        peu de temps apres ne se soient repentis de leurs desespoirs?</p>
        <p>Ces belles nymphes discouroient ainsi, quand de loin elles virent
        retourner Silvie, de laquelle pour estre trop jeune, Galathée
        s’alloit cachant ainsi que j’ai dit. Cela fut cause
        qu’elle trencha son dis-<pb n="41"/>cours assez court, toutesfois elle
        ne laissa de dire à Leonide: Si vous m’avez aimée
        quelquesfois, vous me le ferez paroistre à ceste heure, que non
        seulement il va de mon contentement, mais de toute ma felicité.
        Leonide ne luy peut respondre, parce que Silvie s’en trouva si
        proche qu’elle eust ouy leurs discors. Estant arrivée,
        Galathée sceut que Celadon estoit esveillé, car de la
        porte elle l’avoit ouy plaindre et souspirer. Et il estoit vray,
        d’autant que quelque temps apres qu’elles furent sorties de
        sa chambre il s’esveilla en sursaut; et parce que le soleil par
        les vitres donnoit à plein sur son lict, à
        l’ouverture de ses yeux, il demeura tellement esblouy, que confus
        en une clarté si grande, il ne sçavoit où il
        estoit. Le travail du jour passé l’avoit estourdy, mais
        à l’heure il ne luy en restoit plus aucune douleur, si
        bien que se ressouvenant de sa cheute dans Lignon, et de
        l’opinion qu’il avoit eue peu auparavant d’estre
        mort, se voyant maintenant dans cette confuse lumiere, il ne
        sçavoit que juger, sinoon qu’Amour l’eust ravy au
        ciel, pour recompense de sa fidelité. Et ce qui l’abusa
        d’avantage en ceste opinion, fut que quand sa veue
        commença de se renforcer, il ne veid autour de luy, que des
        enrichisseures d’or, et des peintures esclattantes, dont la
        chambre estoit toute parée, et que son oeil foible encore ne
        pouvoit recognoistre pour contrefaites.</p>
        <p>D’un costé il voyoit Saturne appuyé sur sa faux,
        avec les cahveux longs, le front ridé, les yeux chaissieux, le
        nez aquilin, et la baouche degouttante de sang, et pleine encore
        d’un morceau de ses enfans, dont il en avoit un demy mangé
        en la main gauche, auquel par l’ouverture qu’il luy avoit
        fait au costé avec les dents, on voyoit comme panteler les
        polmons, et trembler le coeur. Veue à la verité pleine de
        cruauté, car ce petit enfant avoit la teste renversée sur
        les espaules, les bras penchans par devant, et les jambes eslargies
        d’un costé et d’autre, toutes rougissantes du sang
        qui sortoit de la blessure que ce vieillard luy avoit faite, de qui la
        barbe longue et chenue en maints lieux se voyoit tachée des
        gouttes de sang qui tomboit du morceau qu’il taschoit
        d’avaler. Ses bras et jambes nerveuses et crasseuses, estoient en
        divers endroits cuvertes de poil aussi bien que ses cuisses maigres, et
        descharnées. Dessous ses pieds s’eslevoient de gros
        morceaux d’ossements, dont les uns blanchissoient de vieillesse,
        les autres ne commençoient que d’estre descharnez, et
        d’autres joincts  avec un peu de peau et de chair demy
        gastée, monstroient n’estre que depuis peu mis en ce lieu.<pb n="42"/></p>
        <p>Autour de luy on ne voyoit que des sceptres en pieces, des couronnes
        rompues, de grands edifices ruinez, et cela de telle sorte, qu’
        à peine restiot-il quelque legere ressemblance de ce que
        ç’avoit esté. Un peu plus loing on voyoit les
        Coribantes avec leurs cimblables et haut-bois, cacher le petit Jupiter
        dans une caverne, des dents evoreuses de ce pere. Puis assez pres de
        là on le voyoit grand, avec un visage enflambé, mais
        grave, et plein de majesté, les yeux benins, mais redoutables,
        la couronne sur la teste, en la main gauche le sceptre qu’il
        appuyoit sur la cuisse, où l’on voyoit encore la cicatrice
        de la playe qu’il s’estoit faite, quand pour
        l’imprudence de la nymphe semele, pour sauver le petit Bacchus,
        il fut contraint de s’ouvrir cest endroit, et de l’y porter
        jusqu’ à la fin du terme. De l’autre main il avoit
        le foudre à trois poinctes, qui estoit si ien representé,
        qu’il sembloit mesme voler des-ja par l’air.</p>
        <p>Il avoit les pieds sur un grand monde et pres de luy on voyoit un grand
        aigle, qui portoit en son bec crochu un foudre, et l’approchoit
        levant la teste contre luy au plus pres de son genouil. Sur le dos de
        cét oyseau estoit le petit Ganimede, vestu à la
        façon des habitants du mont Ida, grasset, potelet, blanc, les
        cheveux dorez et frisez, qui  dune main caressoit la teste de
        cet oyseau, et de l’autre taschoit de prendre le foudre de
        celle de Jupiter, qui du coude, et non point autrement repoussoit
        nonchalamment on foible bras.Un peu à costé on voyoit la
        couppe, et l’esguiere dont ce petit eschanson versoit le nectar
        à son maistre, si bien representées, que d’autant
        que ce petit importun s’efforçant d’atteindre
        à la main de Juiter, l’avoit touchée d’un
        ied, il sembloit qu’elle chancelast pour tomber, et que le petit
        eust expressement tourné la teste pour voir ce qui en
        adviendroit. De chasque costé des pieds de ce dieu on vooit un
        gran tonneau: à costé droit estoit celuy du bien, et
        à l’autre celuy du mal, et à l’entour les
        voeux, les prieres, les sacrifices estoient diversement figurez. Car
        les sacrifices estoient representez par des fumées
        entre-meslées de feu, et au dedans les voeux et supplications
        paroissoient comme legeres idées, et à peine
        marquées, en sorte que l’oeil les peut bien recognoistre.
        Ce seroit un trop long discours de raconter toutes ces peintures
        particulierement: tant y a que le tour de la chambre en estoit 
        tout plein. Mesmes Venus dans sa conque marine entre autres choses
        regardoit encores la blessure que le Grec luy fit en la guerre
        Troyenne, et l’on voyoit tout contre le petit Cupidon qui la
        cares-<pb n="43"/>soit, avec la blesseure sur l’espaule, de la lampe
        de la curieuse Psiché. Et cela si bien representé, que le
        berger ne le pouvoit discerner pour contrefait.</p>
        <p>Et lors qu’il estoit plus avant en ceste pensée, les trois
        nymphes entrerent dans sa chambre, la beauté et la
        majesté desquelles le ravirent encor plus en admiration. Mais ce
        qui luy peruada beaucoup mieux l’opinion qu’il avoit
        d’estre mort, fut que voyant ces nymphes, il  les prit pour
        les trois Graces; et mesme voyant entrere avec elles le petit Meril,
        de qui la hauteur, la jeunesse, la beauté, les chaveux frisez,
        et la jolie façon , luy firent juger que c’estoit Amour.
        Et quoy qu’il fut confus en luy mesme, si est-ce que ce courage
        qu’il eut tousjours plus grand que ne requeroit pas le nom de
        berger, luy donna l’asseurance, apres les avoir saluées,
        de demander en quel lieu il estoit. A quoi Galathée respondit:
        Celadon, vous estees en lieu, où l’on fait dessein de vous
        guerir entierement. Nous sommes celles qui vous trouvans dans
        l’eau vous avons porté icy, où vous avez toute
        puissance. Alors Silvie s’avança: Et quaoy! celadon
        (dit-elle), est-il possible que vous ne me cognoissiés point?
        vous ressouvient-il pas de m’avoir veue en vostre hameau? – Je
        ne sçay (respondit Celadon) belle nymphe, si l’estat
        où je suis pourra excuser la foiblesse de ma memoire. – Comment
        dit la nymphe, ne vous ressouvenez vous plus que la nymphe Silvie, et
        deux de ses compagnes allerent voir vos sacrifices et vos jeux, le jour
        que vous chommiez à la déesse Venus? L’accident
        qui vous est arrivé, vous a-t’il fait oublier,
        qu’apres que vous eustes gagné à la lutte tous vos
        compagnons, Silvie fut celle qui vous donna pour prix un chapeau de
        fleurs, qu’incontinent vous mistres sur la teste à la
        bergere Astrée? Je ne sçay pas si toutes ces choses sont
        effacées de vostre memoire, si sçay-je bien que quand
        vous portastes ma guirlande sur les beaux cheveux
        d’Astrée, chacun s’en estonna, à cause de
        l’inimitié qu’il y avoit entre vos deux
        familles, et particulierement entre Alcippe vostre pere, et Alcé
        pere d’Astrée. Et lors mesme j’en voulous
        sçavoir l’occasion, mais on me l’embrouilla de sorte,
        que je n’en peu sçavoir autre chose, sinon
        qu’Amarillis ayant esté aymée de ces deux bergers,
        et qu’entre les rivaux il y a tousjours peu
        d’amitié, ils vindrent plusieurs fois aux mains, jusques
        à ce qu’Amarillis eut espousé vostre pere, et
        qu’alors Alcé, et la sage Hipolyte, que despuis il
        espousa, espouserent ensemble une si cruelle haine contr’eux
        qu’elle ne leur permit jamais d’avoir pra-<pb n="44"/>tique
        ensemble. Or voyez, Celadon, si je na vous cognois pas bien, et si je
        ne vous donne de bonnes enseignes de ce que je dis.</p>
        <p>Le berger oyant ces paroles s’alla peu à peu remettant en
        memoire ce qu’elle disoit, et toutesfois il estoit si
        estonné, qu’il ne sçavoit luy respondre; car ne
        cognoissant Silvie pour nymphe d’Amasis, et à cause de sa
        vie champestre, n’ayant point de familiarité avec elle, ny
        avec ses compagnes, il ne pouvoit juger pourquoy  ny comment il
        estoit à ceste heure parmy elles. Enfin il respondit: Ce que
        vous me dites, belle nymphe, est fort et vray, et me ressouviens que le
        jour de Venus, trois nymphes donnerent les trois prix, desquels
        j’eu celuy de la lutte, Lycidas, mon frere, celuy de la course,
        qu’il donna à Phillis, et SilvandrEè celuy de
        chanter, qu’il presenta à la fille de la sage Bellinde.
        Mais de me ressouvenir des noms qu’elles avoient, je ne le
        sçaurois , d’autant que nous estions tant empeschez en nos
        jeux, que nous nous contestasmes de sçavoir  que
        c’estoient des nymphes d’Amasis, et de Galathée;
        car quant à nous, de mesme que nos corps ne sortnt des
        paturages, et des bois, aussi ne font nos esprits peu curieux. – Et
        despuis, repliqua Galathée, n’en avez vous rien sceu
        d’avantage? – Ce qui m’en a donné plus de
        cognoissance, respondit le berger, c’a esté le discours
        que mon pere m’a fait bien souvent de ses forunes, parmy
        lesquelles je luy ay plusieurs fois ouy faire mention d’Amasis,
        mais non point d’aucune particularité qui la touche, quoy
        que je l’aye bien desiré. – Ce desir (reprit
        Galathée) est trop louable pour ne luy satisfaire; c’est
        pourquoy je veux vous dire particulierement, et qui est Amasis, et qui nous sommes.</p>
        <p>Sçachez donc, gentil berger, que de toute ancienneté
        ceste contrée que l’on nomme à ceste heure Forests,
        fut couverte de grands abysmes d’eau, et qu’il n’y
        avoit que les hautes montaignes que vous voyez à l’entour,
        qui fussent découvertes, hormis quelques pointes dans le milieu
        de la plaine, comme l’escueil de bois d’Isoure, et de
        Mont-verdun, de sorte que les habitans demeuroient tous sur le haut des
        montaignes. Et c’est pourquoy encores les anciennes familles de
        ceste contrée ont les bastimens de leurs noms sur les lieux plus
        relevez, et dans les plus hautes montaignes, et pour preuve de ce que
        je vous dis, vous voyez encores aux coupeaux d’Isoure, de
        Mont-verdun, et autour du chasteau de Marcilly, de gros anneaux de fer
        plantez dans le rocher, où les vaisseaux s’attachoient,
        n’y ayant pas apparence qu’ils peussent servir à
        autre chose. Mais il peut y avoir quatorze ou quinze siecles,
        qu’un estran-<pb n="45"/>ger Romain, qui en dix ans conquit toutes les
        Gaules, fitt rompre quelques montaignes, par lesquelles ces eaux
        s’escoulerent, et peu apres se découvrit le sein de nos
        plaines, qui luy semblerent si agreables et fertiles, qu’il
        delibera de les faire habiter. Et en ce dessein fit descendre tous ceux
        qui vivoient aux montaignes, et dans les forests, et voulut que le
        premier bastiment qui y fut fait, portast le nom de Julius, comm eluy.
        Et parce que la plaine humide et limonneuse jetta grande
        quantité d’arbres, quelques uns nt it que le pays
        s’appelloit Foretz, et les peuples Foresiens, au lieu
        qu’auparavant ils estoient nommez Segusiens; mais ceux-là
        sont fort déceus, car le nom de Foretz vient de Forum qui est
        Feurs, petite ville que les Romains firent bastir,et qu’ils
        nommerent Forum Segusianorum, comme s’ils eusent vouu dire la
        place ou le marché des Segusiens, qui proprement n’estit
        que le lieu où ils tenoient leurs armées durant le temps
        qu’ils mirent perdre aux contrées voisines.</p>
        <p>Voilà, Celadon, ce que l’on tient pour asseuré de
        l’antiquité de ceste province, mais il y a deux opinions
        ontraires de ce que je vous vay dire. Les Romains disent que du temps
        que nostre plaine estit encore couverte d’eau, la chaste
        déesse Diane l’eut tant agreable, qu’elle y
        demeuroit presque ordinairement; car sesDryades, et Hamadryades
        vivoient, et chassoient dans ces grands bois et hautes montaignes qui
        ceignoient ceste grande quantité d’eaux, et parce
        qu’elle n’estoit que de sources de fontaines, elle y venoit
        bienn souvent se baigner avec ses Nayades, qui y demeuroient
        ordinairement. Mais lors que les eaux s’ecoulerent, les Nayades
        furent contraintes de les suivre, et d’aller avec elles dans le
        sein de l’ocean, si bien que la déesse se trouva tout
        à coup amoindrie de la moitié de ses nymphes; et cela
        fut cause que ne pouvant avec un choeur si petit, continuer ses
        ordinaires passe-temps, elle esleut quelques filles des principaux
        druydes et chevaliers, qu’elle joignit avec les nymphes qui luy
        estoient restées, ausquelles elle donna aussi le nom de nymphes.</p>
        <p>Mais il advint, comme en fin l’abus pervertit tout ordre, que
        plusieurs d’entr’elles, qui avoient de jeunesse
        esté nourries en leurs maisons, les unes entre les commoditez
        d’une aimable mere, les autres entre les allechements des
        soupirs, et des  services es amants, ne pouvant continuer les
        peines de la chasse, ny bannir de leur memoire les honnestes affections
        de ceux qui autrefois les avoient recherchées, se voulurent
        retirer en leurs maisons, et se <pb n="46"/> marier. Quelques autres,
        à qui la Déesse en refusa le congé, manquerent
        à leur promesse, et à leur honnesteté, de quoy
        elle fut tant irritée, qu’elle resolut d’esloigner
        ce pays prophané, ce luy sembloit, de ce vice qu’elle
        abhorroit si fort. Mais pour ne punir la vertu des unes, avec
        l’erreur des autres, avant que de partir, elle chassa
        ignominieusement, et bannit à jamais hors du pays toutes celles
        qui avoient failly, et éleut une des autres, à laquelle
        elle donna la mesme authorité, qu’elle avoit sur toute la
        contrée, et voulut qu’à jamais la race de celle
        là y eust toute puissance, et deés lors leur permit se
        marier, avec deffences tutefois tres-expresses, que les hommes
        n’y succedassent jamais. Depuis ce temps, il n’y a point eu
        d’abus entre nous, et nos loix ont tousjours esté inviolablement observées.</p>
        <p>Mais nos druydes parlent bien d’autre sorte, car ils disent que
        nostre grande princesse Galathée, fille du roy Celtes, femme du
        grand Hecule et mere de Galathée, qui donna son nom aux Gaulois,
        qui auparavant estoient appelez Celtes, pleine d’amour pur son
        mary, le suivoit partout où son courage et sa vertu se portoient
        contre les monstres, et contre les géants. Et de fortune en ce
        temps-là ces monts qui nous separent de l’Auvergne, et
        ceux qui sont plus en là à la main gauche, qui se nomment
        Cemene, et Gebenne, servoient de retraite à quelques geants, qui
        par leur  force se rendoient redoutables à chacun. Hercule
        en estant adverty y vint, et parce qu’il aymoit tendrement sa
        chere Galathée, il la laissa en ceste contrée, qui estoit
        la plus voisine et où elle prenoit beaucoup de plaisir, fut
        à la chasse, fut en la compagnie des filles de la
        contrée. Et parce qu’elle estoit royne de toutes les
        Gaules, lors qu’Hercule eust vaincu les géants, et que la
        nécessité de ses Affaires le contraignit d’aller
        ailleurs, avant que partir, pour laisser une memoire eternelle du
        plaisir qu’elle avoit eu en ceste contrée, elle ordonna ce
        que les Romains disent, que la déesse Diane avoit fait. Mais que
        ce soit Galathée, ou Diane, tant y a que par un privilege
        surnaturel, nous avons esté particulierement maintnues en nos
        franchises, puis que de tant de peuples, qui comme torrens sont fondus
        dessus la Gaule, il n’en y a point eu qui nous ait troublé
        en nostre repos; mesme Alaric Roy des Visigoths, lors qu’il
        conquit avec l’Aquitaine tutes les provinces de deça
        Loyre, ayant sceu nos statuts, en reconfirma les privileges, et sans
        usurper aucune authorité sur nous, nuos laissa en nos anciennes franchises. <pb n="47"/></p>
        <p>Vous trouverez peut-estre estrange, que je vous parle ainsi
        particulierement des choses qui sont outre la capacité de celles
        de mon aage; mais il faut que vous sçachiez, que Pimandre, qui
        estoit mon pere, a esté curieux de rechercher les antiquitez de
        ceste contrée, de sorte que les plus sçavans druydes luy
        en discouroyent d’ordinaire durant le repas, et moy qui estois
        presque tousjours à ses costez, en retenoit ce qui me plaisoit
        le plus. Et ainsi je sceus que d’une ligne continuée,
        Amasis ma mere estoit descendue de celle que la déesse Diane ou
        Galathée avoit esleue. Et c’est pourquoy estant Dame de
        toutes ces contrées, et ayant encore un fils nommé
        Clidaman, elle nourrit avec nous quantité de filles, et de
        jeunes fils des druydes, et des chevaliers, qui pour estre en si bonne
        escole, apprenent toutes les vertus, que leur aage peut permettre. Les
        filles vont vestues comme vous nous voyez, qui est une sorte
        d’habit que Diane ou Galathée avoient accoustumé de
        porter, et que nous avons tousjurs maintenue pour memoire d’elle.
        Voilà, Celadon, ce que vous vouliez sçavoir de nostre
        estat, et m’asseure avant que vous nous esloigniez (car je veux
        que vous nous voyez toutes ensemble) que vous direz nostre
        assemblée ne ceder aà nulle autre, ny en vertu, ny en beauté.</p>
        <p>Alors Celadon cognoissant qui estoient ces belles nymphes, recogneut
        aussi quel respect il leur devoit, et quoy qu’il n’eust pas
        accostumé de se trouver ailleurs qu’entre les bergers, ses
        semblables, si est-ce que la bonne naissance qu’il avoit, luy
        apprenit assez ce qu’il devoit à telles personnes. Donc
        apres leur avoir rendu l’honneur, auquel il croyoit estre
        obligé: Mais (dit-il en continuant) encor ne puis-je assez
        m’estonner de me voir entre tant de grand nymphes, moy qui ne
        suis qu’un simple berger, et de recevoir d’elles tant de
        faveurs. – Celadon, respondit Galathée, en quelque lieu que la
        vrtu se trouve, elle merite d’estre aimée et
        honorée, aussi bien sous les habits des bergers, que sous la
        glorieuse pourpre des rois. Et pour vostre particulier vous
        n’estes point envers nous en moindre consideration, que le plus
        grand des druydes, ou des chavaliers de nostre cour, car vus ne devez
        leur ceder en faveur, puis que vous ne le faites en mérite. Et
        quant à ce que vous voyez entre nous, sçachez que ce
        n’est point sans un grand mystere de nos dieux, qui nous
        l’ont ainsi ordonné, comme vous le pourrez sçavoir
        à loisir, soit qu’ils ne vueillent plus que tant de vertus
        demeurent sauvages entre less forests, et les lieux champestres, soit
        qu’ils facent dessein, en vous faisant plus <pb n="48"/> grand que
        vous n’estes, de rendre par vous bienheureuse une personne qui
        vous aime. Vivez seulement en repos, et vous guerissez, car il
        n’y a rien que vous puissiez desirer en l’estat où
        vous estes, que la santé. – Madame, respondit le berger, qui
        n’entendoit pas bien ces paroles, si je dois desirer la
        santé, le principal sujet est, pour vous pouvoir rendre quelque
        service, en eschange de tant de graces qu’il vous plaist de me
        faire; il est vray que tel que je suis, il ne faut point parler que je
        sorte des bois, ny de nos pasturages, autrement le voeu solennel que
        nos peres ont fait aux dieux, nous accuseroit envers eux,
        d’être indignes enfans de tels peres. – Et quel est ce
        serment? respondit la nymphe. –L’histoire, repliqua
        Celadon, en seroit trop longue, si mesme il me faloit redire le sujet,
        que mon père Alcippe a eu de le continuer. Tant y a, Madame,
        qu’il y a plusieurs années, que d’un accord general,
        tous ceux qui estoient le long des rives de Loire, de Lignon, de Furan,
        d’Argent, et de toutes ces autres rivieres, apres avoir bien
        recogneu les incommoditez que l’ambition d’un peuple
        nommé Romain, faisoit ressentir à leurs voisins pour le
        desir de dominer, s’assemblerent dans ceste grande plaine, qui
        est autour de Mont-verdun, et là d’un mutuel consentement,
        jurerent tous de fuir à jamais toute sorte d’ambition,
        puis qu’elle seule estoit cause de tant de peines, et de vivre,
        eux et les leurs, avec le paisible habit de bergers. Et depuis a
        esté marqué (tant les Dieux ont eu aggreable ce voeu) que
        nul de ceux qui l’ont faict, ou de leurs successeurs, n’a
        eu que travaux et pleines incroyables, s’il ne l’a
        observé, et entre tous, mon pere en est l’exemple le pus
        remarquable et le plus nouveau; de sorte qu’ayant cogneu que la
        volonté du Ciel estoit de nous retenir en repos ce que nous
        avons à vivre, nous avons de nouveau ratifié ce voeu, ave
        tant de serments, que celuy qui le romproit seroit trop detestable. –
        Vrayement, respondit la nymphe, je suis tres-aise d’ouyr ce
        quevous me dites, et n’ay encore peu sçavoir, 
        pourquoy tant de bonnes et anciennes familles, comme j’oyois dire
        qu’il y en yvoit entre vous, s’amusoent hors des villes,
        à passer leur aage entre les bois, et les lieux solitaires.
        Mais, Celadon, si l’estat où vous estes le vous peut
        permettre, dites-moy, je vous prie, quelle a esté la fortune de
        vostre pere Alcippe, pour luy faire reprendre la sorte de vie
        qu’il avoit si long-temps laissée? car je m’aseure
        que le discours merite d’estre sceu.</p>
        <p>Alors, quoy que le berger se sentist encore mal de l’eau
        qu’il <pb n="49"/> avoit avalée, si est-ce qu’il se
        contraignit pour luy obeir, et commença de ceste sorte.</p>

        <milestone type="space"/>
        <milestone type="space"/>
        <head type="chapitre">HISTOIRE D’ALCIPPE</head>
        <milestone type="space"/>
        <p>Vous me commandez, Madame, de vous dire la fortune la plus
        traversée, et la plus diverse d’homme du monde, et en
        laquelle on peut bien apprendre, que ceuy qui veut donner de la peine
        à autruy, s’en prepare la plus grande partie. Toutesfois,
        puis que vous le voulez ainsi, pour ne vous desobeir, je vous en diray
        briefvement ce que j’en ay appris par les ordinaires discours de
        celuy mesme à qui toutes ces choses sont advenues, car pour nous
        faire entendre combien nus estins heureux de vivre en repos
        d’esprit, mon pere nous a raconté bien suvent ses fortunes
        estranges. Sçachez donc, Madame, qu’Alcippe ayant
        esté nourry par son pere avec la simplicité de berger,
        eut tousjours un esprit si esloigné de sa nourriture, que toute
        autre chose luy plaisoit plus que ce qui sentoiot le village, si bien
        que jeune enfant, pour presage de ce qu’il reussiroit, et
        à quoy estant en aage il s’addonneroit, il n’avoit
        plaisir si grand que de faire des assemblées d’autres
        enfans ainsy que luy, ausquels il apprenoit de se mettre en ordre, et
        les armoit, les uns de fondes, les autres d’arcs, et de flesches,
        desquels il leur montroit à tirer justement, sans que les
        menaces des vieux et sages bergers l’en peussent destourner. Les
        anciens de nos hameaux qui voyoient ses actions, predisoyent de grands
        troubles par ces contrées, et sur tout qu’Alcippe seroit
        un esprit turbulent, qui jamais ne s’arresteroit dans les termes du berger.</p>
        <p>Lors qu’il commençoit d’atteindre un demy siecle de
        son aage, de fortune il devint amoureux de la bergere Amarillis, qui
        pour lors estoit recherchée secretement d’un autre berger
        son voisin, nommé Alcé. Et parce qu’Alcippe avoit
        une si bonne opinion de soy-mesme, qu’il luy sembloit n’y
        avoir bergere qui ne receut aussi librement son affection, comme il la
        luy offriroit, il se resolut de n’user pas de beaucoup
        d’artifice pour la luy declarer, de sorte que la rencontrant
        à un des sacrifices de Pan, ainsi qu’elle retourmoit en
        son hameau, il luy dit: Je n’eusse jamais creu avoir si peu de
        force, que de ne pouvoir resister aux coups d’un ennemy, qui me
        blesse sans y penser. Elle luy respondit: Celuy qui blesse par
        mégarde, ne doit pas avoir le nom d’ennemy. – Non pas,
        res-<pb n="50"/>pondit-il, en ceux qui ne s’arrestent pas aux effets,
        mais aux paroles seulement; mais quant à moy je trouve que
        celuy qui offense comme que ce soit, est ennemy, et c’est
        pourquoy je vous puis bien donnerce nom. – A moy, repliqua-t-elle? je
        n’en voudrois avoir, ny l’effet ny la pensée, car je
        fais trop d’estat de vostre merite. – Voilà, adjousta le
        berger, un de ces coups dont vous m’offensez le plus, en me
        disant une chose pour une autre. Que si veritablement vous recognissiez
        en moy ce que vous dites, autant que je m’estime outragé
        de vous, autant m’en irois-je favorisé, mais je voy bien
        qu’il vous suffit de porter l’amour aux yeux, et en la
        bouche; sans lui donner place dans le cœur.</p>
        <p>La bergere alors se trouvant surprise, comme n’ayant point
        entendu parler d’amour, lui respondit: Je fais estat, Alcippe,
        de vostre vertu ainsi que je dois, et non point outre mon devoir, et
        quant à ce que vous parlez d’amour, croyez que je
        n’en veux avoir, ny dans les yeux, ny dans le coeur pour
        personne, et moins pour ces esprits abaissez, qui vivent comme des
        sauvages dans les bois. – Je cognois bien, repliqua le berger, que ce
        n’est point election d’amour, mais ma destinée, qui
        fait estre vostre, uis que si l’amour doit naistre de
        ressemblance d’humeur, il seroit bien mal-aisé
        qu’Alcippe n’en eust pour vous, qui dés le berceau a
        eu en haine ceste vie champestre, que vous meprises si fort. Et vous
        proteste, s’il ne faut que changer de condition pour avoir part
        en vos bonnes graces, que dés icy je quitte la houlette, et les
        trouppeaux, et veux vivre entre les hommes, et non point entre les
        sauvages. – Vous pouvez bien, repondit Amarillis, changer de cndition,
        mais non pas m’en faire changer, estant resolue de n’estre
        jamais moins à moy que je suis, pour donner place à
        quelque plus forte affection. Si vous voulez donc que nous continuons
        de vivre, comme nous avons fait par le passé, changez ces
        discours d’affection et d’amour, en ceux que vous souliez
        me tenir autresfois, ou bien ne trouver point estrange que je me
        banisse de vostre presence, estant impossible qu’amour et
        l’honnesté d’Amarillis puissent demeurer ensemble.</p>
        <p>Alcippe qui n’avoit point attendu une telle response, se voyant
        si éloigné de sa  pensée, fut tellement
        confus en soy-mesme, qu’il demeura quelque temps sans luy pouvoir
        respondre; en fin estant revenu, il tascha de se persuader, que la
        honte de son aage et de son sexe, et non pas faute de bonne
        volonté envers luy, luy avoit fait tenir tels propos.
        C’est pourquoy illuy respondit: Quelle que <pb n="51"/> vous me
        puissiez estre, je ne seray jamais autre que vostre serviteur, et si le
        commandement que vous me faites n’estoit incompatible avec mon
        affection, vous devez croire qu’il n’y a rien au monde qui
        m’y peut faire contrevenir; vous m’en excuserez donc, et
        permettrez que je continue ce dessein, qui n’est qu’un
        tesmoignage de vostre merite, et auquel vueillez vous, ou non, je suis entierement resolu.</p>
        <p>La bergere tournant doucement l’œil vers luy: Je ne sçay,
        Alcippe (luy dit-elle) si c’est par gageure ou pa
        opiniastreté que vous parlez de ceste sorte. – 
        C’est, respondit-il, par tous les deux, car j’ay fait
        gageure avec mes desirs de vous vaincre, ou de mourir, et ceste
        resolution s’est changée en opiniastreté, n’y
        ayant rien qui me puisse divertir du serment que j’en ay faict. –
        Je serois bien aise (repliqua Amarills) que vous eussiez pris
        quelqu’autre pour but de telles imortunitez. – Vous nommerez (luy
        dit le berger) mes affactions comme il vous plaira, cela ne peut
        toutesfois me faire changer de dessein. – Ne trouvez donc point
        mauvais, repliqua Amarillis, si je suis aussi ferme en mon
        opiniastreté, que vous en vostre importunité. Le berger
        voulut repliquer, mais il fut interrompu par plusieurs bergeres qui
        survindrent; de sorte qu’Amarillis, pour conclusion, luy dit
        assez bas: Vous me ferez déplaisir, Alcippe, si vostre
        deliberation est cogneue, car je me contente de sçavoir 
        vos folies, et aurois trop de déplaisir que quelqu’autre les entendist.</p>
        <p>Ainsi finirent les premiers discours de mon pere, et d’Amarillis,
        qui ne firent que luy augmenter le desir qu’il avoit de la
        servir, car rien ne donne tant d’amour que
        l’honnesteté. Et de fortune le long du chemin, ceste
        trouppe rencontra Celion, et Bellinde, qui s’estoient arrestez
        à contempler deux tourterelles, qui sembloient se caresser, et
        se faire l’amour l’une à l’autre, sans se
        sucier de voir à l’entour d’elles tant de personnes.
        Alors Alcippe, se ressouvenant du commandement qu’Amarillis
        venoit de luy faire, ne peut s’empescher de souspirer tels vers,
        et parce qu’il avoit la voix assez bonne, chacun se teut pour l’escouter.</p>
    </div>
    <div class="contentci">
        <milestone type="space"/>
        <head type="chapitre">SONNET</head>
        <h3>Sur les contraintes de l’honneur.</h3>
        <milestone type="space"/>
        <p>Chers oyseaux de Venus, aymables tourterelles,</p>
        <p>Qui redublez sans fin vos baisers amoureux, <pb n="52"/></p>
        <p>Et lassez, à l’envy renouvellez par eux</p>
        <p>Ores vos douces paix, or’vos douces querelles.</p>
        <milestone type="space"/>
        <p>Quand je vous voy languir, et trémousser des aides,</p>
        <p>Comme ravis de l’aise où vous estes tous deux,</p>
        <p>Mon Dieu, qu’à nostre egard je vous estime heureux</p>
        <p>De jouir librement de vos amours fidelles!</p>
        <milestone type="space"/>
        <p>Vous estes fortunez de pouvoir franchement</p>
        <p>Monstrer ce qu’il nous faut cacher si finement</p>
        <p>Par les injustes loix que cet honneur nous donne:</p>
        <milestone type="space"/>
        <p>Honneur feint qui nous rend de nous mesme ennemis,</p>
        <p>Car le cruel qu’il est, sans raison il ordonne</p>
        <p>Qu’en amour seulement le larcin soit permis.</p>
        <milestone type="space"/>
    </div>
    <div class="contentl">
        <p>Depuis ce temps, Alcippe se laissa  tellement
        transporter à son affection, qu’il n’ y avoit plus de borne qu’ il n’outre-passast,
        et elle au contraire se monstroit tousjours plus froide, et plus
        gelée envers luy; et sur ce sujet, un jour qu’il fut
        prié de chanter, il dit tels vers.</p>
    </div>
    <div class="contentci">
        <milestone type="space"/>
        <head type="chapitre">MADRIGAL</head>
        <h3>Sur la froideur d’Amarillis.</h3>
        <milestone type="space"/>
        <p>Elle a le coeur de glace, et les yeux tous de flamme,</p>
        <p>Et moy toutau rebours</p>
        <p>Je gele par dehors, et je porte tousjours</p>
        <p>Le feu dedans mon ame.</p>
        <milestone type="space"/>
        <p>Helas! c’est que l’Amour</p>
        <p>A choisi pour sejour</p>
        <p>Et mon coeur et les yeux de ma belle bergere.</p>
        <p>Dieu, changera-t-’il point quelques fois de dessein,</p>
        <p>Et que je l’aye aux yeux, et qu’elle l’ait au sein?</p>
        <milestone type="space"/>
    </div>
    <div class="contentl">
        <p>En ce temps-là, comme je vous ay dit, Alcé
        rechercheroit Amarillis, et parce que c’estoit un tres-honneste berger, et qui
        estoit tenu pour fort sage, le pere d’Amarillis penchoit plus
        à luy bail-<pb n="53"/>ler, que non point à Alcippe, à
        cause de son courage turbulent. Et au contraire le bergere aimoit
        davantage mon pere, parce que son humeur estoit plus approchante de la
        sienne, ce que recognoissant bien le sage pere, et ne voulant user de
        violence ni d’authorité absolue envers elle, il eut
        opinion que l’éloignement la pourroit la divertir de ceste
        volonté; et ainsi resolut de l’envoyer pour quelque temps
        vers Artemis, soeur d’Alcé, qui  se tenoit sur les
        rives de la riviere d’Allier. Lorsqu’Amarillis sceut la
        deliberation de son pere, comme tousjours on s’efforce contre les
        choses defendues, elle prit resolution de ne partir point sans asseurer
        Alcippe de sa bonne volonté; en ce dessein, elle luy escrivit tels mots:</p>
    </div>
    <div class="contentli">
        <milestone type="space"/>
        <head type="chapitre">Lettre d’Amarillis</head>
        <h3>a Alcippe</h3>
        <milestone type="space"/>
        <p>Vostre opiniastreté a surpassé la mienne,
        mais la mienne aussi surmontera celle qui me contraint de vous advertir, que demain je
        pars, et qu’aujourd’huy si vous vous trouvez sur le chemin où
        nous nous rencontrasmes avant-hier, et que vostre amour se puisse
        contenter de paole, elle aura occasion de l’estre, et à Dieu.</p>
        <milestone type="space"/>
        <p>Il seroit trop long, Madame, de vous dire tout ce qui se passa
        particulierement entr’eux, outre que l’estat où je me trouve,
        m’empesche de le pouvoir faire. Ce me sera donc assez en abbregeant, de
        vous dire qu’ils se rencontrent au mesme endroit, et que ce fut
        là le premier lieu où mon pere eut asseurance d’estre
        aimé d’Amarillis, et qu’elle luy conseilla de laisser la vie
        champestre où il avoit esté nourry, parce qu’elle la
        méprisoit comme indigne d’un noble courage, luy promettant qu’il
        n’y avoit rien d’assez fort pour la divertir de sa resolution. Apres
        qu’ils furent separez, Alcippe grava tels vers sur un arbre, le long du
        bois:</p>
    </div>
    <div class="contentci">
        <milestone type="space"/>
        <head type="chapitre">SONNET D’ALCIPPE</head>
        <h3>Sur la constance de son amitié.</h3>
        <milestone type="space"/>
        <p>Amarillis toute pleine de grace</p>
        <p>Alloit ces bors de ces fleurs despouillant,</p>
        <p>Mais sous la main qui les alloit cueillant,</p>
        <p>D’autres soudain renaissoient en leur place. <pb n="54"/></p>
        <milestone type="space"/>
        <p>Ces beaux cheveux, où l’Amour s’entrelasse,</p>
        <p>Amour alloit d’un dux air esveillant,</p>
        <p>Et s’il en voit quelqu’un s’esparpillant,</p>
        <p>Tout curieux soudain il le ramasse.</p>
        <milestone type="space"/>
        <p>Telle Lignon pour la voir s’arresta,</p>
        <p>Et pour miroir ses eaux luy presenta,</p>
        <p>Et puis luy dit: Une si belle image</p>
        <milestone type="space"/>
        <p>A ton départ mon onde esloignera;</p>
        <p>Mais de mon coeur jamais ne partira</p>
        <p>Le traict fatal, nymphe, de ton visage.</p>
        <milestone type="space"/>
    </div>
    <div class="contentl">
        <p>Lors qu’elle fut partie, et qu’il commença à
        bon escient de ressentir les déplaisirs de son absence, allant
        bien souvent sur le mesme lieu où il avoit pris congé de
        sa bergere, il y soupira plusieurs fois tels vers.</p>
    </div>
    <div class="contentci">
        <milestone type="space"/>
        <head type="chapitre">SONNET</head>
        <h3>Sur l’Absence.</h3>
        <milestone type="space"/>
        <p>Riviere de Lignon, dont la course éternelle</p>
        <p>Du gracieux FORETS va le sein arrousant,</p>
        <p>Et qui flot dessus flot ne te vas reposant,</p>
        <p>Que tu ne sois r’entrée en l’onde paternelle,</p>
        <milestone type="space"/>
        <p>Ne vois-tu point Allier, qui ravissant ta belle,</p>
        <p>Use comme outrageux des lois du plus puissant,</p>
        <p>Et l’honneur de tes bords loihg de toy ravissant,</p>
        <p>T’oblige d’entreprendre une juste querelle?</p>
        <milestone type="space"/>
        <p>Contre ce ravisseur appelle à ton secours</p>
        <p>Ceux qui pour son départrepandent tous les jours</p>
        <p>Les larmes que tu vois inonder ton rivage.</p>
        <milestone type="space"/>
        <p>Ose-le seulement, et nos yeux et nos coeurs</p>
        <p>Verseront pour t’aider mille fleuves de pleurs,</p>
        <p>Qui ne se trariront qu’en vengeant ton outrage. <pb n="55"/></p>
        <milestone type="space"/>
    </div>

    <div class="contentl">
        <p>Mais ne pouvant vivre sans la voir au mesme lieu,
        où il avoit tant accoustumé le bien de sa veue, il se resolut, comme que ce
        fust, de aprtir de là, et lors qu’il en cherchoit
        l’occasion, il s’en presenta une toute telle qu’il
        l’eust sceu desirer. Peu auparavant la mere d’Amasis estoit
        morte, et on se preparoit dans la grande ville de Marcilly de la
        recevoir comme nouvelle Dame, avec beaucoup de triomphe. Et parce que
        les preparatifs, que l’on y faisoit, y attiroient par
        curioaité presque tout le pays, mon pere fit en sorte
        qu’il obtint congé d’y aller. Et c’est de
        là d’où vint le commencement de tous ses travaux.
        Il avoit un demi siecle et quelques lunes, le visage beau entre tous
        ceux de ceste contrée, les chaevaeux blonds, annelés et
        crespez de la nature, qu’il portoit assez longs; et bref,
        Madame, il estit tel que l’Amuor en voulut faire peut-estre
        queleue secrette vengeance. Et voicy comment: Il fut veu de quelque
        dame, et si secretement aimé d’elle, que jamais nous
        n’en avons peu sçavoir le nom. Au comencement qu’il
        arriva à Marcilly, il estoit vestu en berger, mais assez
        proprement, car son pere le cherissoit fort, et afin qu’il ne
        fist quelque folie, comme i avoit accoustumé en son
        hameau,  il mit deux ou trois bergeres aupres, qui en avoient le
        soin, principalement un nommé Cleant, homme à qui
        l’humeur de mon pere plaisoit, de sorte qu’il
        l’aimoit comme s’il eust esté son fils. Ce Cleante
        en avoit un nommé Clindor, de l’aage de mon pere, qui
        sembloit avir eu de la nature la mesme inclination à aymer
        Alcippe. Alcippe, qui d’autre costé recognoissoit cette
        affection, l’aima plus que tout autre, ce qui estoit si agreable
        à Cleante, qu’il n’avoit rien qu’il peut
        refuser à mon pere.</p>
        <p>Cela fut cause qu’apres avoir veu qualques jours, comme les
        jeunes chevaliers, qui estoient à ces festes, alloient vestus,
        comme ils s’armoient et combattient à la barriere, et
        ayant eclaré son dessein à son amy Clindor, tous deux
        ensemble requirent Cleante de leur vouloir donner les moyens de se
        faire paroistre entre ces chevaliers. Et comment, leur dit Cleante,
        avez-vous bien le courage de vous esgaler à eux? – et pourquoy
        non (dit Alcippe) n’ay-je pas autant de bras, et de jambes
        qu’eux? – Mais, dit Cleante, vous n’avez pas appris les
        civilitez des villes. – Nous ne les avons pas apprises, dit-il, mais
        elles ne sont point si difficiles, qu’elles nous doivent oster
        l’esperance de les apprendre bien tost; et puis il me sembe
        qu’il n’y a pas de difference de celles-cy aux nostres, que
        nous ne les changions bien aisément. – Vous n’avez <pb n="56"/>
        pas, dit-il, l’adresse des armes. – Nous avons,
        repliqua-t’il, assez de courage pour suppléer à ce
        deffaut. – Et quoy, adjousta Cleante, voudriez vous laisser la vie
        champestre? – Et qu’ont affaire, respondit Alcippe, les bois
        avec les hommes? et que peuvent apprendre les hommes en la pratique
        des bestes? – Mais, respondit Cleante, ce vous sera bien du deplaisir
        de vous voir desdaigner par ces glorieux courtisans, qui à tous
        coups vous reprocheront que vus estes des bergers. – Si c’est
        honte, dit Alcippe, d’estre berger, il ne le faut plus estre; si
        ce n’est pas honte, le reproche n’en peut estre mauvais.
        Que s’ils me mesprisent pour ce nom, je tascherois  par mes
        actions de me faire estimer.</p>
        <p>En fin Cleante les voyant si resolus à faire autre vie que celle
        de leurs peres: Or bien, dit-il, mes enfans, puis que vous avez pris
        ceste resolution, je vous diray, que quoy que vous soyez tenus pour
        bergers, vostre naissance toutesfois vient des plus anciennes tiges de
        ceste contrée, et d’ où il esrt sorti autant de
        braves chevaliers que de quelqu’autre qui soit en Gaule, mais une
        consideration contraire à celle que vous avez, leur fit eslire
        ceste vie retirée; par ainsi ne craignez point que vous ne
        soyez bien receus entre ces chevaliers, dont les principaux sont mesmes
        de vostre sang. Ces paroles ne servirent que de rendre leur desir plus
        ardant, car ceste cognoissance leur donna plus d’envie de mettre
        en effet leur resolution, sans considerer ce qui leur pourroit advenir,
        fut par les incommoditez que tlle vie rapporte, fut par le desplaisir,
        que le pere d’Alcippe et ses parents en recevroient. Dés
        l’heure, Cleante fit la despense de tout ce qui leur estoit
        necessaire. Ils estoient tons deux si bien nays, qu’ils
        s’acquirent bien tost la cognoissance et l’amitié de
        tous les principaux. Et Alcippe en mesme temps s’adonna de telle
        sorte aux armes, qu’il reussit un des bons chevaliers de son temps.</p>
        <p>Durant ces festes qui continuerent deux lunes, mon pere fut veu, comme
        je vous ay dit, d’une dame de qui je n’ay jamais peu
        sçavoir le nom, et parce qu’il ne luy defalloit aucune de
        ces choses qui peuvent faire aymer, elle en fut de sorte esprise,
        qu’elle inventa une ruse assez bonne, pour venir à bout de
        son intention. Un jour que mon pere assistoit dans un temple aux
        sacrifices, qui se  faisoient pour Amasis, une assez vieille femme
        se vint mettre pres de luy, et feignant de faire ses oraisons, elle luy
        dit deux ou trois fois, Alcippe, Alcippe, sans le regarder; luy qui
        s’ouyt nommer, luy vulut demander ce qu’elle luy voulit.
        Mais luy voyant les yeux <pb n="57"/> tournez ailleurs, il creut
        qu’elle parloit à une autre; elle qui s’apperceut
        qu’il l’escoutoit, continua: Alcippe, c’est à
        vous à qui je parle, encore que je ne vous regarde point. Si
        vous desirez d’avoir la plus belle fortune que jamais chavalier
        ait eue en ceste cour, trouvez-vous entre jour et nuict au carrefour
        qui conduit à la place de Pallas, et là, vous
        sçaurez de moy le reste.</p>
        <p>Alcippe voyant qu’elle luy parloit de ceste sorte, sans la
        regarder aussi, luy respondit qu’il s’y trouveroit. A quoy
        il ne faillit point; car, le soir approchant, il s’en alla au
        lieu assigné, où il ne tarda guere que ceste femme
        aagée ne vint à luy, presque couverte d’un taffetas
        qu’elle avoit sur la teste, et l’ayant tié à
        part, luy dit: Jeune homme, tu es le plus heureux qui vive, estant
        aimé de la plus belle, et la plus aimable dame de cette cour, et
        de laquelle (si tu veux me promettre ce que je te demanderay)
        dés à ceste heure, je m’oblige à te faire
        avoir toute sorte de contentement. Le jeune Alcippe oyant ceste
        proposition, demanda qu iestoit la dame. Voilà, dit-elle, la
        premiere chose que je veux que tu me promettes, qui est de ne
        t’enquérir point de son nom, et de tenir ceste fortune
        secrette; l’autre, que tu permettes que je te bouche les yeux,
        quand je te conduiray où elle est. Alcippe luy dit: Pour ne
        m’enquerrir de son nom, et de tenir cette affaire secrette, cela
        feray-je fort volontiers; mais de me boucher les yeux, jamais ne le
        permettray. – Et qu’est-ce que tu pqux craindre? dit elle. – Je
        ne crains rien, respondit Alcippe, mais je veux avoir les yeux en
        liberté. – O jeune homme, dit la vieille, que tu es encore
        apprentif! Pourquoy veux-tu faire desplaisir à une
        personne qui t’aime tant? et n’est-ce pas luy  deplaire, que de
        vouloir sçavoir d’elle plus qu’elle ne veut? Croy
        moy, ne fay point de difficulté, ne doute de rien; quel danger
        y peut-il avoir pour toy? où est ce courage que ta presence
        promet à l’abord? est-il possible qu’un peril
        imaginé te fasse laisser un bien asseuré? Et voayant
        qu’il ne s’en esmouvoit point: Que maudite soit la mere,
        dit-elle, qui te fit si beau, et si peu hardy; sans doute et ton
        visage, et ton courage, sont plus fort de femme que de ce que tu es. Le
        jeune Alcippe ne pouvoit ouyr sans rire les paroles de ceste vieille en
        colere. En fin apres avoir qualque temps pansé en luy mesme,
        quel ennemy il pouvoit avoir, et trouvant qu’il n’en avoit
        point, il se resolut d’y aller, pourveu qu’elle luy permit
        de porter son espée; et ainsi se laissa bouchr les yeux et, la
        prenant par la robe, la suivit où elle le voulut conduire.<pb n="58"/></p>
        <p>Je serois trop long, si je vous racontois, madame, toutes les
        particularitez de ceste nuict. Tant y a qu’apres pusieurs
        detours, et ayant peut estre plusieurs fois passé sur un mesme
        chamin, il se trouva en une chambre, où les yeux bandez il fut
        deshabillé par ceste mesme femme, et mis dans un lict. Peu apres
        arriva la dame, qui l’avoit envoyé chercher, et se mettant
        aupres de luy, lui debaoucha les yeux, parce qu’il n’y
        avoit point de lumiere dans la chambre; mais quelque peine qu’il
        a prit, il lne sceut jamais tirer une seule parole d’elle, de
        sorte qu’il se leva le matin, sans sçavoir qui elle
        estoit, seulement la jugea-t’il belle et jeune. Et une heure
        avant le jour, celle qui l’avoit amené le vint reprendre,
        et le reconduisit avec les mesmes ceremonies. Depuis ce jur, ils
        resolurent ensemble que toutes les fois qu’il y devroit retourner, il
        trouveroit une pierre à un certain carrefour dés le matin.</p>
        <p>Cependant que ces choses se passoient ainsi, le pere
        d’Alcippe vint à mourir, de sorte qu’il demeura plus maistre
        de soy mesme qu’il ne souloit estre. Et n’eust esté le
        commandement d’Amarillis et son intention particuliere qui
        l’y retenoit, l’amour qu’il portoit à sa
        bergere l’eust peut estre rappelé dans les bois, car les
        faveurs de ceste dame incogneue ne pouvoient en rien luy en oster le
        souvenir. Que si les grands dons qu’il recevoit d’elle
        ordinairement, ne l’eussent retenu en ceste pratique,
        passé les deux ou trois premiers voyages, il s’en fust
        retiré, quoy qu’il sembla que depuis ce temps-là i
        entra en favur aupres de Pimandre, et d’Amasis. Mais pare
        qu’un jeune coeur pqut mal-aisément tenir longtemps
        quelque chose de caché, il advint que Clindor son cher amy, le
        voyant despenser plus que de coustume, lui demanda d’
        où  lui en venoient les moyens. A quoy du premier coup
        respondant fort diversement, en fin il luy descouvrit toute ceste
        fortune, et puis luy dit que quelque artifice qu’il y eust sceu
        mettre, il n’avoit jamais peu sçavoir qui elle estoit.
        Clindor trop curieux, luy conseilla de coupper demy pied de la frange
        du lict, et que le lendemain il suivist les meilleures maisons dont il
        se pouvoit douter, et qu’il la recognoistroit, ou à la
        couleur, ou à la piece, ce qu’il fit, et par cet artifice,
        mon pere eut cognoissance de celle qui le favorisoit. Toutefois il en a
        tellement tenu le nom secret, que ny Clindor, ny nul de ses enfans
        n’en  a jamais rien peu sçavoir.</p>
        <p>Mais la premiere fois que par apres il a retourna, lors qu’il
        estoit prest à se lever le matin, il la conjura de ne se vouloir
        plus cacher à luy, quaussi bien c’estoit peine perdue,
        puis qu’il sçavoit <pb n="59"/> asseurément
        qu’elle estoit une telle. Elle s’oyant nommer fut sur le
        poinct de parler, toutesfois elle se teut, et attendit que la vieille
        fust venue, à laquelle, quand Alcippe fut sorti du lict, elle
        fit tant de menaces, croyant que ce fust elle qui l’eut
        descouverte, que cette pauvre femme s’en vint toute tremblante
        jurer à mon pere qu’il se trompoit. Luy alors en souriant,
        luy raconta la finesse dont il avoit usé, et que
        ç’avoit esté de l’invention de Clinor; elle,
        bien aise de ce qu’il luy avoit descouvert, apres mille sermens u
        contraire, r’entra le dire à ceste dame, qui mesme
        s’estoit levée pour oyr leur discours. Et quand elle sceut
        que Clindor en avoit esté l’inventeur, elle tourna toute
        sa colere contre luy, pardonnant aisément à Alcippe
        qu’elle ne pouvoit hair toutesfois depuis ce jour elle ne
        l’envoya plus querir.</p>
        <p>Et parce qu’un esprit offensé n’a rien de si
        doux que la vengeance, ceste femme tournera tant de tous costez,
        qu’elle fit une querelle à Clindor, pour laquelle il fut
        contraint de se battre contre un cousin de Pimandre, qu’il tua,
        et quoy qu’il fust poursuivy, il se sauva en Auvergne avec
        l’aide d’Alcippe. Mais Amasis fit en sorte, qu’Alaric
        Roy des Visigoths estant pour lors à Usson, avec commandement
        à ses officiers de le remettre entre les mains de Pimandre, qui
        n’attendoit pour le faire mourir que d’avoir la
        commodité de l’ebvoyer querir. Alcippe ne laissa rien
        d’intenté pour obtenir son pardon, mais ce fut en vain,
        car il avoit trop forte partie. C’est pourquoy voyant la perte
        asseurée de son amy, il delibera, à quelque hazard que ce fust, de le sauver.</p>
        <p>Il estoit pour lors à Usson, comme je vous ay dit, place si
        forte qu’il eust semblé à tout autre une folie de
        vouloir entreprendre de l’en sortir. Son amitié,
        toutesfois, qui ne trouvoit rien de plus mal-aisé que de vivre
        sans Clindor, le fit resoudre de devancer ceux qui y alloient de la
        part de Pimandre. Ainsi feignant de se retirer chez soy mal
        content, il part luy douziesme, et un jour de marché se
        présentent à la porte du chasteau tous vestus en
        villageois, et portant sous leurs jupes de courtes espées, aux
        bras des paniers, comme personnes qu alloient vendre. Je luy ay ouy
        dire qu’il y avoit trois forteresses, l’une dans
        l’autre; ces resolus paysans vindrent jusques à la
        derniere, où peu de Visigoths estoient restez, car la plus part
        estoient descendus en la basse ville pour voir le marché, et
        pour se pouvoir de ce qui estit necessaire pour leur garnison. Estans
        là ils offroient à si bon prix leurs
        den-<pb n="60"/>rées, que presque tous ceux qui estoient dedans,
        sortirent pour en achepter. Lors mon pere voyant l’occasion
        bonne, saisissant au collet celuy qui gardoit la porte, luy mit
        l’espée dans le corps, et chacun de ses compagnons comme
        luy, se deffit en mesme instant du sien, et entrant dedans mirent le
        reste au fil de l’espée. Et soudain serrant la porte
        coururent aux prisons, où ils trouverent Clindor dan sun cachot,
        et tant d’autres, qu’ils se jugerent, estans armez,
        suffisans de defaire le reste de la garnison.</p>
        <p>Pour abreger, je vous diray, madame, qu’encore que pour
        l’alarme, les portes de la ville fussent fermées, si les
        forcerent-ils sans perdre un seul homme, quoy ue legouverneur, qui en
        fin y fut tué, y fist toute la resistance qu’il peut.
        Ainsi voilà Clindor sauvé, et Alaric averti que
        c’estoit mon pere qui avoit fait ceste entreprise, dequoy il se
        sentit tant offensé, qu’il en demanda justice à
        Amasis, et elle qui ne vouloit perdre son amitié,
        s’affectionna beaucoup pour le contenter, et envoya incontinent
        pour se saisir de mon pere. Mais ses amis l’en advertirent si
        à propos, qu’ayant donné ordre à ses
        affaires, il sortit hors de ceste contrée, et piqué
        contre Alaric plus qu’il n’est pas croyable, s’alla
        mettre avec une nation, qui depuis peu estoit entrée en nos
        Gaules, et qui, our estre blliqueuse, s’estoit saisie des deux
        bords du Rhosne et de l’Arar, et d’une partie des
        Allobroges. Et parce que desireux d’aggrandir leurs terres, ils
        faisoient continuellement la guerre aux Visigotz, Ostrogots et Romains,
        il y fut tres-bien receu avec tous ceux qu’il vulut conduire, et
        estant cogneu pour homme de valeur, fut incontinent honoré de
        diverses charges. Mais quelques années estant escoulées,
        Gondioch roy de ceste nation venant à mourir, Gondebaut son fils
        succeda à la couronne de Bourgogne, et desirant d’asseurer
        ses affaires dés le commencement, fit la paix avec ses voisins,
        mariant son fils Sigisond avec une des filles de Theodoric roy des
        Ostrogotz, et pour complaire à Alaric, qui estoit infiniment
        offensé contre Alcippe, luy promit de ne le tenir plus aupres de
        luy. De sorte qu’avec son congé, il se retira avec una
        utre peuple, qui du coté de renes s’estoit saisi
        d’une partie de la Gaule, en dépit des gaulois et des Romains.</p>
        <p>Mais, madame, ce discours voouos serit ennuyeux si particulierement je
        vous racontis tous ses voages; car de ceux cy il fut contrait de
        s’en aller à Londres vers le grand Roy Artus, qui en ce
        mesme temps, comme depuis je lui ay ouy raconter plusieurs fois,
        institua l’ordre des Chevaliers de la Table ronde. De là
        il <pb n="61"/> fut contraint de se retirer au royaume qui porte le nom du
        port des Gaulois. Et en fin estant recherché par Alaric, il se
        resolut de passer la mer et aller à Bisance, où
        l’Empereur luy donna la charge de ses galeres. Mais
        d’autant que le desir de revenir en la patrie est plus fort que
        tous les autres, mon pere, quoy que tres-grand avec ces grands
        empereurs, n’avoit toutesfois rien plus à coeur, que de
        revoir fumer ses fouyers, où si souvent il avoit esté
        emmaillotté, et sembla que la fortune luy en presenta le moyen,
        lors que moins il l’attendoit.</p>
        <p>Mais j’ay ouy dire quelquefois à nos druydes, que la
        fortune se plaist de tourner le plus souvent sa roue de
        costé où l’on attend moins son tour. Alaric vint
        à mourir, et Thierry son fils luy succeda, qui pour avoir
        plusieurs freres, eut bien assez affaire à maintenir ses estats,
        sans penser aux inimitiez de son pere. Et ainsi se voulant rendre
        aymable à chacun (car la bonté et la liberalité
        sont les deux aymans, qui attirent le plus l’amitié de
        chacun) dés le commencement de son regne, il publia une
        abolition generale de toutes les offenses faites en son royaume.
        Voilà un grand commencement pour moyenner le retour
        d’Alcippe! si ne pouvoit-il encore revenir, d’autant que
        Pimandre n’avoit point oublié l’injure receue.
        Toutesfois, ainsi que les Visigotz furent cause de son bannissement, de
        mesme la fortune s’en vulut servir pour instrument de r’appel.</p>
        <p>Quelque temps auparavant, comme je vous ay dit, Artus roy de la Grande
        Bretagne avoit institué les chavaliers de la Table ronde, qui
        estoit un certain nombre de jeunes hommes vertueux, oblidez
        d’aller chercher les advntures, punir les mechans, faire justice
        aux oppressez, et maintenir l’honneur des dames. Or les Visigotz
        d’Espagne, qui alors demeuroient dans Pampelune, à
        l’imitation de cestuy-cy esleurent des chevaliers, qui alloient
        en divers lieux monstrans leur force et adresse. Il advint qu’en
        ce temps un de ces Visigotz, apres avoir couru plusieurs
        contrées s’en vint à Marcilly, où ayant fait
        son deffi accoustumé, il vainquit plusieurs des chavaliers de
        Pimandre, auxquels il cupoit la teste et d’une cruauté
        extreme pour tesmoignge de sa valeur les envoyoit à une Dame
        qu’il servoit en espagne. Entre les autres Amarillis y perit un
        oncle, qui comme mon pere, ne voulant demeurer dans le repos de la vie
        champestre, avoit suivi le mestier des armes. Et parce que durant cest
        eloignement, elle avoit esté assez curieuse pour avoir
        d’ordinaire de ses nouvelles, par la voye de <pb n="62"/> certains
        garçons qu’elle et luy avoient dressez à cela,
        aussitost que ce mal-heur luy fut avenu, elle luy esrivit, non pas en
        opinion qu’il deust s’en retourner, mais comme luy faisant part de son deplaisir.</p>
        <p>Amour qui n’est jamais dans une belle ame sans la remplir de
        mille desseins genereux, ne permit à mon pere de sçavoir
        le deplaisir d’Amarilis estre causé par un homme, sans
        incontinent faire resolution de chastier cet outrecuidé. Et
        ainsi avec le congé de l’empereur, s’en vint
        deguisé en la maison de Cleante, qui sçachant sa
        deliberation, tascha plusieurs fois de len divertir, mais amour avoit
        de plus fortes persuasions que luy. Et un matin que Pimandre sortoit
        pour aller au temple, Alcippe se presenta devant luy, armé de
        toutes pieces, et quoy qu’il eust la visiere haussée, si
        ne fut-il point recogneu pour la barbe qui lui estoit venue depuis son
        départ. Lors que Pimandre sceut sa resolution, il en fit
        beaucoup d’estat, pour la haine qu’il portoit à cest
        etranger, à cause de son arrogance et de sa cruauté, et
        dés l’heure mesme fit advenir le Visigoth par un heraut
        d’armes. Pour abreger, mon pere le vainquit, et en presenta
        l’espée à Pimandre, et sans se faire cognoistre
        à personne, sinon à Amarillis, qui le vid en la maison de
        Cleante, il s’en retourna à Bisance, où il fut
        receu comme de coustume. Cependant Cleante qui n’avoit nul plus
        grand desir, que de le revoir libre en Fortetz, le decouvrit à
        Pimandre, qui estoit fort desireux de sçavoir le nom de celui
        qui avoit combatu l’estranger. Luy au commencement
        estonné, eb fin esmeu de la vertu de cet homme, demanda
        s’il estoit possible qu’il fust encor en vie. A quoy
        Cleante respondit, en racontant toutes ses fortunes, et tous ses longs
        voyages et en fin quel il estoit parvenu aupres de tous les rois
        qu’il avoit servis. – Sans mentir, dit alors Pimandre, la
        vertu de cet homme merite d’estre recherchée, et non
        pas bannie, outre l’extreme plaisir, qu’il m’a fait;
        qu’il revienne onc, et qu’il s’asseure que je le
        cheriray, et aimeray, et comme il merite, et que dés icy je lui
        pardonne tout ce qu’il a contre moy.</p>
        <p>Ainsi mon pere, apres avoir demeuré dixsept ans en grece, revint
        en sa patrie, honoré de Pimandre, et d’Amasis, qui luy
        donnerent la plus belle charge qui fust pres de leur personne. Mais
        voyez que c’est que de nous. On se saoule de toute chose par
        l’abondance, et le desir assouvy demeure sans force. Aussi tost
        que mon pere eut les faveurs de la fotune telle qu’il eust sceu
        desirer, le voilà qu’il en perd le goust, et les mesprise.
        Et lors un bon demon, <pb n="63"/> qui le voulut retirer de ce goulphe,
        où il avoit si souvent failly de faire naufrage, luy representa,
        à ce que je luy ay ouy dire, semblable considerations. Vien
        ça, Alcippe, quel est ton dessein? N’est-ce pas de vivre
        heureux autant que Cloton filera tes jours? Si cela est, où
        penses-tu trouver ce bien, sinon au repos? Le repos, où
        peult-il estre que hors des affaires? Les affaires, comment
        peuvent-elles esloigner l’ambition de la cour, puisque la mesme
        felicité de l’ambition git en la pluralité des
        affaires? N’as tu point encor assez esprouvé
        l’inconstance ont elles sont pleines? Aye pour le mons ceste
        consideraton en toy: l’ambition est de commander à
        plusieurs, chacun de ceux-là a mesme dessein que toy. Ces
        desseins leur proposent les mesmes chains: allant par mesme chemin, ne
        peuvent-ils parvenir là mesme où tu es? Et y parvenant,
        puis que l’ambition est un lieu si estroit qu’il
        n’est pas capable que d’un seul, il faut que tu deffendes
        de mille qui t’attaqueront, ou que tu leur cedes. Si tu te
        deffens, quel peut estre ton repos, puis que tu as à te garder
        des amis, et des ennemis, et que jour et nuict leurs fers sont aihuisez
        contre toy? Si tu leur cedes, est-il rien de si miserable qu’un
        courtisan décheu? Doncques, Alcippe, r’entre en toy
        mesme, et te ressouviens que tes peres et ayeuls ont esté plus
        sages que toy. Ne vueille point estre plus advisé, mais plante
        un clou de diamant à la roue de ceste fortune, que tu as si
        souvent trouvée si muable. Reviens au lieu de ta naissance,
        laisse-là ceste porpre, et la change en tes premiers habits;
        que ceste lance soit changée en houlette, es ceste espée
        en coutre, pour ouvrir la terre, et non pas le flanc des hommes.
        Là tu trouveras chez toy le repos, qu’en tant
        d’années tu n’as jamais peu trouver ailleurs.</p>
        <p>Voilà, madame, les considerations qui r’amenerent mon pere
        à sa premiere profession. Et ainsi au grand estonnement de tous,
        mais avec beaucoup de louanges des plus sages, il revint à son
        premier estat, où il fit renouveler nos anciens statuts, avec
        tant de contentement de chacun, qu’il se pouvoit dire estre au
        comble de l’ambition, quoy qu’il s’en fust
        despouillé, pus qu’il estoit tant aimé, et
        honoré de ses voisins, qu’ils le tenoient pour un oracle.
        Et toutesfois ce ne fut pas encor là la fin de ses peines, car
        s’estant apres la mort de Pimandre retiré chez lui, il ne
        fut plustost en nos rivages, qu’Amour ne luy renouvelast sa
        premiere playe, n’y ayant de toutes les flesches d’amour,
        nulle plus acerée que celle de la conversation. Ainsi donc
        voilà Amarillis si avant en sa pensée, <pb n="64"/>
        qu’elle luy donnoit plus de peine que tous ses premiers travaux.
        Ce fut en ce temps qu’il reprit sa devise qu’il avoit
        portée durant tous ses voyages, d’une penne de geay,
        voulant signifier PEINE J’AY. De cet amour vint une tres-grande
        inimitié. Car Alcé, pere d’Astrée, estoit
        infiniment amoureux de cette Amarillis, et Amarillis durant
        l’exil de mon pere, avoit permis cette recherche, par le
        commandement de ses parents, et à ceste heure ne s’en
        pouvoit distraire sans luy donner tant d’ennuy, que
        c’estoit le desesperer. D’autre costé, Alcippe, qui
        despouillant l’habit de chevalier, n’en avoit pas
        laissé le courage, ne pouvant souffrir un rival, vint aux mains
        plusieurs fois avec Alcé, qui n’estoit pas sans courage,
        et croit-on que n’eust esté les parens d’Amarillis,
        qui se resolurent de la donner à Alcippe, il fust arrivé
        beaucoup ce malheurs entr’eux. Mais encor que par ce mariage on
        coupa les racines des querelles, celles toutesfois de la haine
        demeurereut si vives, que depuis elles creurent si hautes, qu’il
        n’y a jamais eu familiarité entre Alcé, et Alcippe.</p>
        <p>Et c’est cela (dict Celadon, s’adressant à Silvie),
        belle nymphe, que vous ouystes dire estant en nostre hameau; car je
        suis fils d’Alcippe et d’Amarillis, et Astrée est
        fille d’Alcé et d’Hippolyte. Vous trouverez peut
        estre estrange, que n’estant sorti de nos bois ny de nos
        pasturaes, je sçache tant de particularitez des contrées
        voisines. Mais, madame, tout ce que j’en ay appris, n’a
        esté que de mon pere, qui me racontant sa vie, a esté
        contraint de me dire ensemble les choses que vous avez ouyes.</p>
        <p>Ainsi finit Celadon son discours, et certes non point sans peine,
        car le parler luy en donnoit beaucoup, pour avoir enores
        l’estomach mal disposé, et cela fut cause qu’il
        raconta ceste histoire le lus briefvement qu’il peut. Galathée
        toutesfois en demeura plus satisfaite, qu’il ne se peut croire, pour avoir
        sceu de quels ayeuls estoit descendu ce berger qu’elle aimoit tant.<pb n="65"/></p>
    </div>

</body><back>
<div>
<p/>
</div>
</back></text></TEI>
