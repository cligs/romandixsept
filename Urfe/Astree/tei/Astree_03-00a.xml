<?xml version="1.0" encoding="UTF-8"?>
<?xml-model href="tei_clgs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L'Astrée</title>
                <title type="part">Troisième – AU ROY</title>
                <title type="partie">03</title>
                <title type="livre">00</title>
                <author>Honoré d'Urfé</author>
                <respStmt>
                <resp>Establishment of the text</resp>
                <name xml:id="hv">Hugues Vaganay</name>
                <resp>Digitization</resp>
                <name xml:id="rk">Reinhard Krüger et al.</name>
                <resp>TEI-Conversion</resp>
                <name xml:id="cf">Christof Schöch</name>
                </respStmt>
            </titleStmt>
            <publicationStmt>
                <availability status="publicdomain">
                </availability>
                <date>2016</date>
            </publicationStmt>
            <sourceDesc>
                <bibl type="digital-source">Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <ref target="http://www.uni-stuttgart.de/romlit/forschung/astree/"></ref>.</bibl>
                <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
            </sourceDesc>
        </fileDesc>
        <revisionDesc>
            <change when="2016-11-21" who="#cf">Initial TEI version.</change>
        </revisionDesc>
    </teiHeader>
    <text>
<front>
<div>
<p></p>
</div>
</front>
<body>
<div>
		<head type="partie">AU ROY</head>
		<milestone type="space"/>
		<p>SIRE,</p>
		<p>Cette bergere qui s’oze presenter maintenant devant vos yeux
		est celle-là mesme qui autrefois prenant une semblable hardiesse,
		fut receue avec tant de faveurs par Henry le Grand, de tres-heureuse et
		tres-glorieuse memoire, pere de vostre Majesté. J’avois
		creu, en la luy dédiant, que cette Astrée, que la sage
		antiquité a tousjours prise pour la Justice; se devoit offrir à celuy qui
		par ses armes luy avoit donné envie de descendre du Ciel, pour revenir
		dans les Gaules, son ancienne et plus agreable demeure. Mais,
		aussi-tost qu’elle a ouy le nom de Louys, que V. M. porte, elle
		a incontinent jugé qu’elle estoit bien plus obligée de se
		donner toute à vous, Sire, puis que par l’eslection d’une
		tres-heureuse destinée, s’il est vray que les lois soient une
		mesme chose que la justice, votre nom glorieux et le sien, ne
		signifient qu’une mesme chose: celuy de Louys ne pouvant estre escrit,
		que l’on n’y lise aussi cette sacrée parole de Louys.
		Considerant cette [3/4] heureuse rencontre de vostre nom, avec vostre
		louable inclination, j’avoue que je l’ay prise pour un infaillible
		augure que, comme nous avons eu un Henry le Grand, par qui la France
		chancelante avoit esté relevée et r’afermie, ou pour
		mieux dire, parce qu’estant perdue elle avoit esté reconquise:
		de mesme nous verrons en nos jours un Louys le Juste, qui luy rendra sa
		premiere splendeur, et la maintiendra en son ancienne majesté,
		avec tant de prudence et d’equité, que ce regne ne sera pas
		moins admirable ny redoutable, par les solides fondemens d’une durable
		paix, que celuy qui est passé l’a esté par la force et
		par les armes. Dieu qui a tousjours maintenu la couronne que vous
		portez avec de particuliers soins, par dessus toutes les autres de la
		terre, augmentera le nombre de ses graces en V. M., tant que ceste
		Astrée sera en vostre ame et en vos desseins, et tant que
		l’espée que vous aurez au costé ne sera employée
		que pour la maintenir, on ne tranchera que par ses mains. Ne
		l’esloignez donc point de vous, Sire; mais au contraire, à
		l’imitation de ce grand Roy, Pere de V. M., aymez-la, et la cherissez
		avec une tres-certaine asseurance, que tant que vous reiglerez vos
		actions à son exemple, vous acquerrez une extreme gloire par
		dessus tous les princes de la terre, un tres-grand amour parmy vos
		peuples, et une infinie benediction de la main de Dieu. Toute l’Europe
		attend ces effects de V. M., tous les François les esperent, et
		tous bons et fideles subjects les souhaittent, et moy, Sire, en cette
		qualité, j’en supplie Dieu, avec tous ceux qui desirent la grandeur de vostre couronne, le repos de vos
		peuples, et la gloire de vostre nom, comme celuy qui sera à jamais,</p>
		<milestone type="space"/>
		<p>SIRE,</p>
		<p>Tres-humble, tres-fidelle, et tres-obeyssant serviteur et sujet de vostre Majesté,</p>
		<milestone type="space"/>
		<p>HONORÉ D’URFÉ.</p>
	</div>

</body><back>
<div>
<p/>
</div>
</back></text></TEI>