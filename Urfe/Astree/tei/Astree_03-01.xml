<?xml version="1.0" encoding="UTF-8"?>
<?xml-model href="tei_clgs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L'Astrée</title>
                <title type="part">Troisième – Livre I</title>
                <title type="partie">03</title>
                <title type="livre">01</title>
                <author>Honoré d'Urfé</author>
                <respStmt>
                <resp>Establishment of the text</resp>
                <name xml:id="hv">Hugues Vaganay</name>
                <resp>Digitization</resp>
                <name xml:id="rk">Reinhard Krüger et al.</name>
                <resp>TEI-Conversion</resp>
                <name xml:id="cf">Christof Schöch</name>
                </respStmt>
            </titleStmt>
            <publicationStmt>
                <availability status="publicdomain">
                </availability>
                <date>2016</date>
            </publicationStmt>
            <sourceDesc>
                <bibl type="digital-source">Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <ref target="http://www.uni-stuttgart.de/romlit/forschung/astree/"></ref>.</bibl>
                <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
            </sourceDesc>
        </fileDesc>
        <revisionDesc>
            <change when="2016-11-21" who="#cf">Initial TEI version.</change>
        </revisionDesc>
    </teiHeader>
    <text>
<front>
<div>
<p></p>
</div>
</front>
<body>
<div>
        <head type="partie">LA TROISIESME PARTIE DE L’ASTRÉE</head>
        <head type="partie">DE MESSIRE HONORÉ D’URFÉ</head>
        <head type="chapitre">LIVRE PREMIER</head>
        <milestone type="space"/>
        <p>Depuis que la deliberation fut faicte parmy les bergeres
        de Lignon, d’aller dans trois jours toutes ensemble visiter la
        déguisée Alexis, Amour qui se plaist à tourmenter
        avec des plus cuisantes peines, ceux qui le servent, et qui l’adorent
        avec plus de perfection, commença de faire ressentir a là
        bergere Astrée de certaines impatiences, qui se pouvoient dire
        aveugles, et des-quelles elle eust peu mal-aisément donner
        quelque bonne raison; car l’on en eust bien peut-estre trouvé
        quelqu’une au violant desir qu’elle avoit de voir Alexis, parce qu’on
        luy avoit rapporte que son visage ressembloit à celuy de
        Celandon, si la resolution de l’aymer n’eust point d’abord
        preoccupé l’esprit de cette sage fille, ou plustost si cette
        resolution n’eust point esté devancée par une amour desja
        grande et impatiente. Et sans doute l’on peut dire qu’elle estoit
        née, cette nouvelle amour, puis que tous les effects qu’une
        naissante affection a accoustumé de produire, se trouvoient
        dès lors en l’ame de cette nouvelle amante, de sorte que les
        trois jours qui avoient esté pris pour faire de tant agreable
        voyage, et qu’elle esperoit. Mais lors qu’Alexis sceut par son frere,
        que veritablement Astrée devoit la visiter dans si peu de temps,
        quel sursaut fut celuy de cette déguisée druide! Elle
        ressentit tout à coup deux bien differentes <pb n="12"/> passions,
        encores qu’un mesme subject les eust produites dedans une mesme ame:
        sa joye ne fut pas petite de penser que dans si peu de jours elle
        jouyroit de l’agreable veue de sa bergere, et pourroit l’entretenir,
        encore que sous ces habits empruntez; mais sa crainte n’estoit guere
        moindre, quand elle pensoit que si elle estoit recogneue, sa maistresse
        auroit occasion de l’accuser de desobeyssance et d’avoir contrevenu
        à ses commandemens, faute qu’elle n’eust voulu commettre pour la
        perte mesme de sa vie et reproche qu’elle n’eust peu souffrir sans la
        mort. Car ayant conservé son affection jusques en ce
        temps-là pure et exempte de toute sorte de blasme, elle eust
        beaucoup plustost choisi de n’estre plus, que de la noircir de la
        moindre tache d’infidelité, ou de peu de respect. Et toutesfois,
        suivant la coustume de ceux qui aiment bien, elle retenoit plus souvent
        ses pensers sur les agreables images que son espoir luy representoit,
        que sur celles de la crainte, si bien qu’elle commença de
        trouver le terme de trois jours trop reculé, et accusoit en son
        impatience ceux qui l’avoient ainsi ordonné sans raison.</p>
        <p>Que si Leonide qui sçavoit tous les secrets de son cœur et qui
        sembloit estre destinée à n’avoir jamais ce qu’elle
        desiroit, mais à contribuer seulement toute sa peine, et toute
        son industrie au contentement d’autruy, n’eust par ses doux entretiens,
        et par ses complaisances ordinaires, accourcy la longueur de ces jours
        ennuyeux, elle eust passé sans doute une assez fascheuse vie.
        Mais combien cette attente eust-elle este beaucoup plus difficile
        à toutes deux, si le berger eust sceu l’impatience
        d’Astrée, et si Astrée eust esté asseurée
        que ce n’estoit pas la ressemblance de son berger, mais son berger
        mesme qu’elle verroit où elle alloit. chercher cette druide! Et
        considerez combien Amour est mauvais maistre, et combien il paye mal la
        peine de ceux qui le servent: il donne à ces amants tout ce
        qu’ils sçauroierit desirer, car il faict qu’ils meurent d’amour
        l’un pour l’autre, et il n’y a point de desir en leur ame plus ardent
        que celuy de cette reciproque volonté; mais comme s’il estoit
        jaloux que les humains jouyssent de ces contentemens, qui sont les plus
        grands que les immortels puissent avoir, il veut qu’ils ignorent le
        bien qu’il leur faict, et que dans cette ignorance, ils n’en jouyssent
        point! Car Celadon ayant esté si cruellement condamne à
        un eternel bannissement, que pouvoit-il accuser de cette injustice, que
        le changement de l’amitié de sa bergere? Et Astreé
        l’ayant veu precipiter dans les eaux de Lignon <pb n="13"/>, et depuis ayant
        eu opinion que son esprit estoit revenu vers elle lors qu’elle dormoit,
        que pouvoit-elle penser, sinon que l’amour du berger n’ayant pu
        souffrir la cruauté de son commandement, il avoit recouru
        à la mort pour fuyr l’insupportable sentence de son courroux?
        Et cette consideration la tourmentoit de si grands repentirs, qu’elle
        estoit fort peu souvent seule, qu’incontinent les souspirs ne
        tesmoignassent le regret de son ame, et les larmes, le cuisant
        desplaisir qu’elle en avoit.</p>
        <p>Le jour enfin tant impatiemment desiré fut devancé et par
        cette nouvelle druide, et par la nouvelle amour d’Astrée, parce
        que toutes les deux ne pouvant attendre le lever du soleil, sortirent
        du lict dés la premiere clarté de l’aurore. Celadon qui
        fut le plus diligent, ne pouvant trouver repos dans les plumes du sien,
        et accusant le soleil d’estre paresseux, appelloit et conjuroit
        l’aurore d’ouvrir promptement les portes du ciel, afin de donner
        commencement à ce jour bien-heureux, et si longuement attendu.
        Et parce que sa lumiere ne paroissoit point encore, il chanta dans le lict mesme tels vers.</p>
    </div>
    <div class="contentci">
        <milestone type="space"/>
        <head type="chapitre">SONNET</head>
        <h3>Sur une attente.</h3>
        <milestone type="space"/>
        <p>O Moments paresseux trainez si lentement!</p>
        <p>O jours longs à venir, longs à clorre vos heures,</p>
        <p>Qui vous’ tient endormis en vos tristes demeures?</p>
        <p>Vous souliez autresfois couler si vistement!</p>
        <milestone type="space"/>
        <p>O ciel qui traines tout avec ton roullement,</p>
        <p>Et qui des autres deux les cadences mesures,</p>
        <p>Dy moy, qu’ay-je commis, et par quelles injures</p>
        <p>T’ay-je faict allantir ton leger mouvement?</p>
        <milestone type="space"/>
        <p>Moments, vous estes jours, jours, jours vous estes années,</p>
        <p>Qui de vos pas de plomb n’estes jamais bornées,</p>
        <p>Que des siecles plus longs vous n’alliez égalant.</p>
        <milestone type="space"/>
        <p>Peneloppe de nuict deffaisoit sa journée,</p>
        <p>Je croy que le soleil va ses pas r’appellant</p>
        <p>Pour prolonger le jour, et ma peine obstinée <pb n="14"/>.</p>
        <milestone type="space"/>
    </div>
    <div class="contentl">
        <p>Cependant que le berger se plaignoit de ceste sorte, le
        temps s’escouloit, et peu à peu faisoit approcher l’heure de la
        premiere clarté du jour, qui ne donna pas si tost par les vitres
        dans sa chambre, que de berger devenu druide, en prenant les habits
        d’Alexis, elle laissa le nom de Celadon pour celuy de la fille
        d’Adamas. Trop heureuse en ce changement, si elle eut pu aussi se
        despouiller de la passion qui la faisoit desguiser de cette sorte!
        Mais le cœur de Celadon, qui sous ces habits empruntez, ne lais-soit de
        luy demeurer dans l’estomach, n’eust jamais consenty à ce
        change, non pas mesme quand la mort l’eust voulu ravir du lieu où il estoit.</p>
        <p>Vestu donc des habits d’Alexis, aussi-tost que la porte du logis fut
        ouverte, il s’en alla tout seul dans un petit boccage qui regardoit sur
        la plaine, et d’où se pouvoit remarquer presque tout le cours de
        la delectable riviere de Lignon. Mais aussi-tost qu’il y eut
        jetté les yeux dessus, combien les arresta-t’il promptement sur
        l’endroit où demeuroit Astrée! et se presentant
        l’heureuse vie qu’il avoit passée en ce mesme lieu, lors qu’en
        ses propres habits, et non point sous un nom emprunté, il estoit
        pennis d’estre auprez de sa bergere. Que de souspirs luy desroba cette
        pensée, et que d’aggreables souvenirs luy remit-elle en la
        memoire! II s’alloit une à une redisant les favorables
        responces, qu’à diverses fois sa bergere luy avoit faites, lors
        que quelquesfois pressé d’amour il la supplioit de luy donner
        quelque asseurance de sa bonne volonté, ou quand la crainte le
        geloit, de peur qu’en fin la haine de leurs parens ne prevalust par
        dessus ses services. Là ne furent oubliées les traverses
        d’Alcippe et d’Hippolyte, ny les contrarietez d’Alcé, ny le
        courroux de leurs parens, ny les longs voyages qu’on luy avoit faict
        faire, ny les finesses que l’amour luy avoit enseignées, ny la
        constance qu’Astrée avoit tousjours fait paroistre en toutes les
        difficultez qui s’estoient presentées, ny bref une seule chose
        qui luy pust tesmoigner qu’elle l’avoit aymé. Et apres
        considerant ce qu’il luy estoit advenu, lors qu’elle le bannit de sa
        presence, et cherchant des yeux le lieu mal-heureux où il receut
        cette rigoureuse ordonnance: Le voilà bien, dit-il, le
        monstrant du doigt, l’endroit destine à me ravir tous mes
        contentemens, et à donner naissance à tous mes ennuis!
        Mais, s’escrioit-il, apres estre demeuré quelque temps les bras
        croisez, et sans dire mot, mais est-il possible que d’une si grande
        affection il soit procédé une si grande hayne, d’une si
        grande constance un si grand chan- <pb n="15"/> gement, et d’un si grand
        bon-heur un desastre si peu attendu? Et lors, se taisant, comme s’il
        eust consideré avec admiration la difference qu’il y avoit de sa
        vie passée à celle qu’il alloit trainant: Et bien!
        reprenoit-il un peu apres, et bien! elle est veritablement tres-grande
        cette difference que tu admires, mais tu en dois estre moins
        estonné de voir que tu sois encore en vie, apres avoir perdu
        tout ce qui te pouvoit donner quelque volonté de vivre.</p>
        <p>Astrée, cependant, qui de toute la nuit n’avoit pu clorre l’œil,
        ne vit pas plustost paroistre la premiere blancheur de l’aurore, que se
        jettant à bas du lict, elle s’habilla en diligence, et s’en alla
        avec la mesme haste trouver ses compagnes, qui n’ayans pas tant de
        passion qu’elle, reposoit aussi avec moins d’inquietude. Et quoy qu’en
        y allant elle vid Silvandre au carrefour de Mercure, qui estoit
        couché dessus les marches du Terme, si est-ce que, pour ne
        perdre un moment de temps, elle ne voulut parler à luy, à
        fin d’estre plustost vers ses deux cheres amies, qu’elle croyoit bien
        encores treuver endormies, mais qu’elle esperoit de faire haster tant
        plustost qu’elle y seroit. Et d’effet les ayant treuvées bien
        avant encores dans leur sommeil (car expressément ce jour elles
        avoient couché ensemble) elle les éveille, les apelle
        paresseuses, et pour leur donner occasion de se lever plus promptement,
        leur jette en terre et couvertes et linceuls, les laissant beaucoup
        plus estonnées de voir faire une telle action à cette
        bergere, que non pas de se trouver nues dessus le lict; mais elle
        estoit excusable, puis qu’une plus forte passion que n’estoit pas son
        humeur l’y contraignoit. O Silvandre! que tu eusses eu d’obligation
        à cette bergere, si, interrompant tes pensées, elle
        t’eust emmené avec elle pour tesmoing de cette action! Juge
        quel effect cette veue eust causé en toy, puisqu’Astrée,
        voyant ces beautez, en demeura ravie! Et dit en souspirant: Ha!
        Diane, si vous eussiez esté la troisiesme dans le temple, pour
        certain Celadon vous eust donné la pomme, et ce jour-là
        n’eust pas esté le commencement de nostre mal-heureuse
        amitié. – Astrée, luy respondit-elle, vous estes à
        ce matin si peu sage, que je ne sçaurois croire vostre jugement
        estre bon; aussi est-ce le moindre de mes soucis, que celuy de la
        beauté, n’y ayant plus rien au monde qui me’ la puisse faire
        desirer. – Si est-ce, respondit Astrée, que venant icy, j’ai
        rencontré une personne, qui, je m’asseure, esliroit plustost la
        mort, que de souffrir la continuation de cette volonte en vous. Et si
        vous l’aviez <pb n="16"/> veu comme moy, renversé dessus les marches
        da terme de Mercure, les bras croisez, et les yeux tendus contre le
        ciel, vous croiriez que je ne ments pas. – Je sçay bien,
        dit-elle, que vous voulez parier de Silvandre; mais, ma sœur, ne
        sçavez-vous que c’est par gageure? – Les feintes, repliqua
        Astrée, ne donnent jamais de si veritables passions, et
        tenez-moy pour la plus ignorante personne du monde en cette science si
        Silvandre ne vous ayme passionnément, et si ceste amitié,
        quelque traictement que vous luy puissiez faire, ne l’accompagne dans
        le cercueil. Car ces personnes melancoliques, et qui sont lentes et
        tardives à aymer, quand une fois elles s’esprennent, jamais plus
        leur amour ne s’esteint. – Je vous advoue, ma sœur, respondit Diane,
        que dés le commencement que cette gageure se fit, j’eus ceste
        mesme apprehension, et n’eust esté que je cogneus que vous le
        vouliez ainsi, jamais je n’y eusse consenty, sçachant assez
        combien ces feintes sont dangereuses, et combien sont importuns la
        plupart de ceux qui ayment, desquels ordinairement
        l’opiniastreté procede de vouloir vaincre ce qu’ils jugent de
        plus mal-aisé. Mais puis que le mal de ce berger est
        procedé de la permission que vous luy avez faict avoir de moy,
        je suis resolue qu’aujourd’huy sera le demier jour qu’il en aura le
        congé; car en la presence d’Alexis, et Leonide, je donneray le
        jugement de Phillis, et de luy. Aussi bien les trois lunes sont
        escoulées, et le retardement que j’y ay mis n’a esté que
        pour le desir que j’avois que la nymphe vist la fin de ceste action,
        comme desjà elle avoit assiste au commencement.</p>
        <p>Astrée se teut pour ne luy desplaire, mais Phillis prenant la
        parole: Et quoy, ma sœur, luy dit-elle, avez-vous opinion que quand
        vostre jugement sera donné, s’il vous aime, il cesse de vous
        aymer? – J’ay opinion, respondit Diane, qu’il ne parlera pas à
        moy de la sorte qu’il a faict, et que s’il m’ayme, il en aura toute la
        peine. – O Diane! repliqua Phillis, que vous l’entendez mal! A cette
        heure vous pouvez feindre que tout ce qu’il vous dit, c’est pour nostre
        gageure; au lieu que quand cette excuse n’y sera plus, vous serez
        obligée de recevoir ses paroles à bon escient. – Je
        sçay bien, reprit Diane, que ce que vous dites est vray; mais
        s’il parle à moy autrement qu’il ne doit, je le traitteray en
        façon qu’il n’y retournera pas la seconde fois. Phillis alors,
        se mettant à rire: O ma compagne! luy dit-elle, nous en avons
        bien veu d’autres qui avoient faict ces mesmes resolutions, et qui en
        fin ont esté contraintes de les changer; car, dites-moy, je
        vous sup- <pb n="17"/> plie, s’il continue à vous en parler apres la
        premiere defence que vous luy en ferez, que sera-ce pour cela? Le
        tuerez-vous s’il y contrevient? – Je ne le tueray pas, respondit
        Diane, mais je parleray bien à luy de sorte que, s’il m’ayme, il
        craindra de ne me plus importuner, et s’il ne m’aime pas, il plaindra
        la peine de feindre plus, avant. – Au contraire, luy repliqua Phillis,
        s’il ne vous ayme pas, il ne se souciera guere de vous déplaire,
        et s’il vous ayme, son affection l’empeschera de vous obeyr en ce qui
        contrevient à son amour. Car, ma sœur, soyez asseurée
        qu’une violente passion peut bien estre contrariée, mais non pas
        effacée entierement; vous verrez qu’il obeyra peut-estre
        quelque temps à vos rigoureuses deffences, mais peu apres il
        rompra toutes considerations. Et comme un torrent qui rencontre en son
        cours quelque empeschement, au commencement s’arreste, puis peu
        à peu se renforçant, non seulement il emporte cette
        deffence, mais surmontant ses propres bords, inonde, et assable tous
        les champs d’alentour; de mesme, dis-je, vous verrez qu’apres s’estre
        contrainct quelques jours, son affection l’emportera par dessus toutes
        vos deffences, et Dieu vueille que ce ne soit avec tant de violence que
        chacun ne le recognoisse. Et si cela avient comme vous devez croire
        qu’il aviendra, qu’est-ce que vous luy ferez de plus de renouveller
        encores ces premieres deffences? Je veux bien qu’elles soient plus
        rigoureuses, mais en fin ce ne seront que des paroles, et croyez-moy
        qu’elles ont fort peu de force sur ceux qui aiment, comme je croy que
        faict Silvandre. – Ma sœur, adjousta froidement Diane, je n’ay encores
        jamais veu de ces opiniastres dont vous parlez, et quand j’en
        rencontreray, je chercheray les moyens de m’en defaire, ne croyant pas
        que le Ciel nous a fait si miserables que nous ayant denié la
        force, il ne nous ait donne la prudence pour nous pouvoir conserver.</p>
        <p>Ainsi alloient discourant ces belles bergeres, cependant qu’elles
        s’habilloient, et desja estans prestes, apres avoir donné la
        charge de leurs trouppeaux à quelques jeunes enfans qui
        demeuroient au logis, elles s’acheminerent du carrefour de Mercure,
        où chacun se devoit assembler, pour apres s’en aller au temple
        de la bonne Déesse, et de là vers Alexis. Silvandre avoit
        devancé tous les autres, comme celuy qui n’avoit contentement
        que quand il voyoit Diane, ou quand, sans estre interrompu, il pouvoit
        entretenir ses pensées. Lors qu’elles y arriverent, ce berger
        chantoit, et estoit tellement ravy en son imagination, qu’encores
        qu’elles fussent tout aupres de luy, si est-ce qu’il ne les appercevoit
        point. Les parolles qu’il disoit estoient telles</p>
    </div>
    <div class="contentci">
        <milestone type="space"/>
        <head type="chapitre">SONNET</head>
        <h3>Qu’il ayme en lieu trop haut.</h3>
        <milestone type="space"/>
        <p>Mon cœur qui t’eslevant d’un vol trop temeraire,</p>
        <p>Ne vois de ton desir la folle trahison,</p>
        <p>Ei qui sans y penser ovales le poison,</p>
        <p>Sous un succre trompeur, que penses-tu de faire?</p>
        <milestone type="space"/>
        <p>Mon cœur, ne vois-tu pas qu’il seroit necessaire,</p>
        <p>Pour trouver quelquesjois à ton mal guarison,</p>
        <p>De nous hausser plus haut que ne veut la raison,</p>
        <p>Ce garçon imitant, qui ne creut à son pere?</p>
        <milestone type="space"/>
        <p>Je vois bien que tu dis qu’en un suject si beau,</p>
        <p>II vaut mieux que la mer nous serve de tombeau,</p>
        <p>Et qu’amour dans la perte a mis la recompence.</p>
        <milestone type="space"/>
        <p>O mon cœur! il est vray, je ne t’en dédis pas;</p>
        <p>Mais pour n’estre deceus, n’ayons donc esperance.</p>
        <p>De nul autre bon-heur, que-de ce beau trespas.</p>
        <milestone type="space"/>
    </div>
    <div class="contentl">
        <p>Diane le voyant en cest estat, cogneut bien
        qu’Astrée et Phillis luy avoient dit la verité, et qu’il se
        preparoit un grand combat pour elle, parce que depuis la mort de Filandre, elle n’avoit
        jamais eu ressentiment de bonne volonté, que pour ce berger. Et
        toutes-fois, pour estre une personne incogneue, elle se voyoit
        contrainte d’user d’extreme rigueur contre l’affection de ce berger, et
        peut-estre en quelque sorte contre la sienne propre. Durant ces
        pensées, Phillis qui aymoit Silvandre, depuis qu’en partie il
        avoit esté cause de faire cesser la jalousie de Lycidas, en eut
        pitié et se tournant vers Diane, luy dict fort bas en l’oreille
        : J’advoue, ma maistresse, que ce berger vous ayme mieux que moy, et je
        crains fort que si vous estes juste juge, je ne perde ma cause. Et
        parce que Diane ne luy respondit rien, ayant.l’esprit diverty
        ailleurs, lors qu’il eut finy ses vers, elle feignit selon sa coustume,
        de le vouloir contrarier. Et quoy, berger, dict-elle en le surprenant
        <pb n="19"/>, faictes-vous si peu de conte de la compagnie qui est icy, que
        vous ne daignez seulement la regarder? Silvandre s’estant esveille
        à cette voix, car il estoit dans ses pensées, comme dans
        un profond sommeil, se releva promptement, et apres avoir salué
        ces bergeres: J’advoue, dit-il, à ce coup, que Phillis m’a
        obligé, encores peut-estre que son intention ait esté au
        contraire. – Vostre ingratitude, respondit Phillis, est si grande
        envers moy, que je ne con-seilleray jamais personne de vous obliger,
        puis que vous le recognoissez si mal. Et puis continuant: Est-ce
        ainsi, berger, dit-elle, que vous me remerciez de la peine que j ’ay
        prise de vous advertir de vostre devoir, en vous faisant avoir la veue
        de ce que vous dites que vous aymez? Quand ce ne seroit que
        l’incivilité dont vous usiez, en ne rendant l’honneur a ces
        bergeres que vous leur deviez, encores me seriez-vous infiniement
        redevable, et devriez user d’autre recognoissance que vous ne faictes.</p>
        <p>Silvandre respondit froidement à cette bergere: Vous me faictes
        souvenir, Phillis, de ces chèvres, qui apres avoir remply le
        vase de leur laict, donnent du pied contre, et le cassent; car m’ayant
        en quelque sorte obligé, vous rompez cette obligation par les
        reproches dont vous usez envers moy. Et d’autant qu’elles me sont aussi
        difficiles à supporter, qu’il m’est impossible de ne
        recognoistre une grace lors que je l’ay receue, je suis contraint de
        leur respondre, apres avoir advoué encore une fois pour ma
        satisfaction que je vous suis redevable, mais non pas tant que vos
        paroles nous veulent persuader, car qu’est-ce que je vous dois, et
        qu’avez-vous fait pour moy?</p>
        <p>Cela mesme que feroit l’aboy de Driopé, si quelqu’un sur-venoit
        quand Diane est endormie. Je confesse toutesfois que la peine que vous
        y avez prise merite d’estre recogneue, mais quelle recognoissance vous
        doit-on? celle-là mesme que Diane a acco stumé de faire
        à son cher Driopé, lors qu’il a fait quelque chose qui
        luy a esté agreable. Que si vous luy demandez quelle elle est,
        elle vous dira que pour toute recompense, elle luy met la main sous Ie
        menton, l’approche de sa joue, et luy donne deux ou trois petits coups
        sur la teste. Puis que vous n’avez rien fait davantage pour moy, vous
        devez estre contente du mesme payement.</p>
        <p>Astrée et Diane ne se peurent empescher de rire de cette
        plaisante responce, et Lycidas mesme qui y estoit survenu en mesme
        temps, lors que Diane ayant repris son haleine, dit à Silvandre
        : Encores oubliez-vous, berger, que quelquesfois pour le caresser
        <pb n="20"/> davantage, je luy crache au nez. – S’il ne tient qu’à
        cela, ma maistresse, dit Silvandre, que je ne sorte de l’obligation que
        je luy ay, j’y satisferay tout a cette heure. Et à ce mot, il
        s’avanca, faisant semblant de luy vouloir prendre le dessous du menton,
        mais elle se recula, et faignant un visage severe, dit au berger: Si
        vous satisfaites à toutes vos debtes avec mesme monnoye, je suis
        d’avis que ceux à qui vous devez vous en quittent aussi bien que
        je fay, puis que le payement en est si mauvais. Et toutesfois, ingrat,
        si ne pouvez-vous nier que l’obligation que vous m’avez ne soit grande,
        quand-ce ne seroit que pour avoir changé vos fascheuses
        pensées en la veue de cette belle Diane. – Cette obligation,
        dit-il, est grande, si vostre intention est telle que vous la dites;
        mais parce que tout present qui vient de l’ennemy, peut estre
        soupconné de trahison, pourquoi ne diray-je, qu’en ce bien que
        vous m’avez fait, vostre dessein a esté tout au contraire? – Et
        quel, repliqua Phillis, pourroit-il avoir esté? – Vous avez
        peut-estre pensé, dit-il, que les rigueurs de ma maistresse me
        donneroient plus de peine que l’incertitude de mes, pensées; ou
        bien, parce que vous sçavez, que plus on void la chose aymable,
        et plus l’amour s’en augmente, vous avez creu ne me pouvoir faire
        mourir plus promptement qu’en me faisant voir cette bergere, afin d’en
        faire de sorte augmenter ma flamme, qu’il n’y ait plus d’esperance de
        salut pour moy. Mais Phillis, ne croyez pas que je refuse cette mort,
        puis que je sçay bien que je ne la puis eviter, et qu’il n’y a
        vie qui soit plus desirable.</p>
        <p>Cette dispute eut bien plus longuement duré entre ce berger et
        cette bergere, n’eust esté qu’ils virent desja assez pres d’eux
        une grande trouppe, qui se venoit assembler au carrefour de Mercure,
        pour de là s’en aller tous ensemble voir Alexis. Et parce que
        pour se desennuyer ils alloient chantant tour à tour, Silvandre
        se teut pour escouter un berger, qui disoit tels vers, et lesquels il
        sembloit que Diane fust bien aise d’escouter, tant pour la douceur de
        la voix de celuy qui les chantoit, que pour mettre fin à leur
        discours avant que toute la trouppe fut arrivée.</p>
    </div>
    <milestone type="space"/>
    <div class="contentci">
        <head type="chapitre">STANCES</head>
        <h3>Contre une bergere inconstante.</h3>
        <milestone type="space"/>
        <h4>I</h4>
        <p>Esprit plus dangereux que la mer n’est à craindre,</p>
        <p>Et de qui l’amitié m’apprend à desaimer;</p>
        <p>N’esperez que vos feux puissent plus r’allumer</p>
        <p>Ce qu’ils peurent estaindre;</p>
        <p>C’est un peu sage nocher,</p>
        <p>Qui battu de mesme orage,</p>
        <p>Contre le mesme rocher</p>
        <p>Se perd d’un second naufrage.</p>
        <milestone type="space"/>
        <h4>II</h4>
        <p>Vous estes plus glissant qu’un glacé precipice,</p>
        <p>Plus on vous veut serrer, et moins on vous estraint;</p>
        <p>Mal-heureux est celuy que le Ciel a contraint</p>
        <p>A vous faire service;</p>
        <p>Vous estes pour son tourment,</p>
        <p>Luy Sisiphe, et vous la roche</p>
        <p>Qui retombe incessamment,</p>
        <p>Quand du sommet elle approche.</p>
        <milestone type="space"/>
        <h4>III</h4>
        <p>Vostre ame qui sans chois brusle de toute flame,</p>
        <p>Sous tant de divers feux estouffa man ardeur,</p>
        <p>Par un contraire effect produisant la froideur</p>
        <p>Dont se gele man ame;</p>
        <p>Par des contraires, en l’air</p>
        <p>On ouyt gronder le tonnerre,</p>
        <p>Qui devancé d’un esclair</p>
        <p>Fait trembler toute la terre.</p>
        <milestone type="space"/>
        <h4>IV</h4>
        <p>Ce n’est donc sans raison, si dénouant mes chaisnes,</p>
        <p>Je sors de la prison où j’ay languy pour vous <pb n="22"/>;</p>
        <p>Je vivray bien contant de faire voir à tous</p>
        <p>Que vos ames sont vaines; </p>
        <p>Et pour marque de vainqueur, </p>
        <p>Je paindray pour mes trophées</p>
        <p>Des flames dessous un cœur,</p>
        <p>Mais des flames estouffées.</p>
        <milestone type="space"/>
    </div>
    <div class="contentl">
        <p>Ce berger qui chantoit, fut bien tost recogneu pour estre
        Corilas, qui se souvenant encores des tromperies de Stelle, ne pouvoit cacher la
        haine que veritablement il avoit conceue contre elle. D’autre
        costé, la bergere, apres l’avoir recherché, et recogneu
        qu’elle y perdoit son temps, changea aussi son amitié en haine;
        ce qui estoit tellement recogneu de chacun, que Ton les nommoit
        ordinairement les amis ennemis. A ce coup la bergere ne luy respondit
        point, parce qu’au mesme temps qu’elle voulut ouvrir la bouche, Hylas
        se mit à chanter tels vers, qui sembloient avoir esté
        faicts aussi bien pour sa deffence, que pour celle de l’humeur du
        berger qui les chantoit.</p>
    </div>
    <div class="contentci">
        <milestone type="space"/>
        <head type="chapitre">SONNET</head>
        <h3>D’aymer en divers lieux.</h3>
        <milestone type="space"/>
        <p>Si l’amour est un bien comme on nous fait entendre,</p>
        <p>Le bien communiqué, ce me semble, vaut mieux;</p>
        <p>Qui sera le Timon severe et sourcilleux</p>
        <p>Qui reprendra le mien, plus je pourray l’estendre?</p>
        <milestone type="space"/>
        <p>Si c’est un mal aussi, qui me sçauroit deffendre</p>
        <p>De finir promptement ce qu’on dit vicieux?</p>
        <p>Soit donc ou bien ou mal d’aymer en divers lieux,</p>
        <p>Ou de cesser d’aymer, nul ne me peut reprendre.</p>
        <milestone type="space"/>
        <p>Les Cieux s’ayment entr’eux, et d’un lien d’aimant</p>
        <p>L’un avec l’autre amour estraint chasque element.</p>
        <p>Et n’aymeray-je pas, ne voyant rien qui n’ayme?</p>
        <milestone type="space"/>
        <p>La nature en changeant se rend belle çà bas.</p>
        <p>Rien n’est en l’univers, qui ne ’change de mesme:</p>
        <p>Et voyant tout changer, ne changeray-je pas? <pb n="23"/></p>
        <milestone type="space"/>
    </div>
    <div class="contentl">
        <p>A ces dernieres paroles, cette trouppe se trouva si pres
        d’Astrée et de ses compagnes, qu’elles se vindrent saluer et
        donner le bon jour, et par ainsi l’on cessa de chanter pour se demander
        des nouvelles les unes aux autres, et sçavoir comme la nuict
        avoit esté passée parmy elles. Un seul Hylas faisoit
        paroistre de ne se guere soucier de tout ce qu’elles faisoient, et
        s’addressant à Silvandre: Ah! mon amy, luy disoit-il, et n’y
        a-t-il personne icy qui sçache aymer que moy? Que s’il y en a
        quelque autre, à quoy vous amusez-vous tous de perdre ainsi le
        temps en ces petites niaiseries au lieu de l’employer à s’en
        aller vitement vers la belle Alexis? -- Je m’asseure, respondit
        Phillis, qui l’ouyt, que nous y serons assez tost pour avoir le loisir
        d’y employer toute ta constance. -- Vous vous trompez, mon ennemie,
        respondit Silvandre, il a raison de nous haster, autrement il est
        dangereux que la fin de son amour ne devance le commencement de nostre
        voyage – Tu penses peut-estre, dit Hylas, me blasmer fort, en disant
        que je n’ayme pas longtemps, et au contraire, je tiens que c’est l’une
        des plus grandes louanges que tu me puisses donner; car dy-moy
        Silvandre, celuy qui, en un quart-d’heure fait plus de chemin qu un
        autre en tout un jour, n’est-il pas estimable? Et le masson qui bastit
        une maison en un mois, qu’un autre n’oseroit entre-prendre en un an,
        n’est-il pas tenu pour meilleur maistre? – Si tu voulois rendre,
        respondit Silvandre, ton amour un laquais, je pense que plus il
        pourroit aller viste, et plus il seroit estimable. Mais pour le masson
        duquel tu parles, tu te trompes, Hylas, à croire celuy qui se
        diligente le plus estre le meilleur artisan; car ce nom doit estre
        donné à celuy qui fait le mieux ce qu’il entreprend, et
        non pas à qui s’en depesche plustost, parce que ceux-cy gastent
        ordinatrement l’ouvrage où ils mettent les mains.</p>
        <p>Hylas vouloit respondre, lors que toute cette belle compagnie
        commença de s’acheminer vers le temple de la bonne
        Déesse, où Crisante les attendoit à disner, parce
        que cette venerable druide ayant sceu leur deliberation, et voulant,
        elle aussi, rendre ce devoir à la belle Alexis, elle avoit
        prié ces belles et discrettes bergeres de passer à
        Bon-lieu, afin de se mettre dans leur trouppe. Les bergeres qui
        creurent cette compagnie leur estre fort honorable, ne luy voulurent
        refuser cestel requeste; et par ainsi Silvandre, à ses derniers
        paroles, rompit compagnie à l’inconstant Hylas, pour prendre
        Diane sous les bras et luy ayder à marcher, plein de
        contentement de se voir aupres d’elle sans que Paris y fust. Que
        <pb n="24"/> si alors la deguisée Alexis eust eu la veue assez bonne,
        elle les eust bien pu voir partir du carrefour de Mercure, parce
        qu’estant en ce petit boccage relevé, elle n’avoit jamais pu
        oster les yeux de l’endroit où elle pensoit que fust alors la
        belle Astrée, si ravie en ses pensées, qu’il sembloit que
        sa veue fust attachée où elle regardoit, sans faire autre
        action qui monstrast qu’elle fust en vie, sinon qu’elle respiroit, ou
        pour mieux dire souspiroit de tant en tant.</p>
        <p>Cette pensée l’eust longuement entretenue si Leonide ne l’en
        eust divertie: ceste nymphe qui ne pouvoit assez bien amortir ses
        flammes qui la souloient brusler pour Celadon, se plaisoit de sorte en
        la compagnie d’Alexis, qu’elle ne l’abandonnoit que le moins qu’il luy
        estoit possible. Et parce que le sage Adamas avoit bonne memoire de ce
        que Silvie luy en avoit dit, encores qu’il recogneust assez
        l’extréme affection que le berger portoit à la belle
        Astrée, si ne pouvoit-il s’empescher de vivre en une peine
        extréme, scachant bien que sa niepce n’estoit pas si peu
        agreable, qu’elle ne peust pour quelque temps faire oublier à un
        jeune cœur tous les devoirs de la loyauté. Et ceste
        consideration eust bien eu tant de force sur luy, que jamais il n’eust
        permis que ce jeune berger fust entré en sa maison, sous le nom
        et les habits de sa fille Alexis, si l’Oracle ne luy eust promis que,
        quand Celadon auroit son contentement, sa vieillesse aussi seroit
        contente pour jamais; car y estant si fort interessé, il
        choisit plustost la peine de veiller de prés les actions de
        l’une et de l’autre, que de perdre le bien que le Ciel luy en
        promettoit. Et parce qu’il ne pouvoit tousjours estre aupres d’elles,
        d’autant que les affaires et domesticques et publicques l’appelloient
        bien souvent ailleurs, il avoit commandé à Paris de ne
        les abandonner que le moins qu’il pourroit, de peur qu’Alexis ne
        s’ennuyast si elle demeuroit seule.</p>
        <p>Ce matin, aussi tost qu’il sceut qu’elles estoient hors du logis, et
        que Paris trop long à s’habiller n’estoit avec elles, il sortit
        incontinent apres, et suivant sa niepce, fut presque aussi tost qu’elle
        dans le boccage, où Alexis avoit desja quelque temps entretenu
        ses pensées. Le bruit que la nymphe fit en arrivant fut cause
        que Celadon tourna le visage vers elle, et qu’il apperceut la venue du
        druide, à qui elle portoit un si grand respect, qu’encores
        qu’elle eust mieux aimé demeurer seule pour avoir plus de
        commodité de penser en Astrée, si est-ce que feignant le
        contraire, elle l’alla trouver, et luy donner le bon jour, avec un
        visage plus joyeux que <pb n="25"/> de coutusme, dequoy Adamas s’estant pris
        garde, apres luy avoir rendu son salut, il luy dit: Que le bon visage
        qu’il luy voyoit à ce matin, luy estoit un presage que ceste
        journée luy seroit heureuse. – Dieu vueille, mon pere, respondit
        Alexis, que vous en receviez du contentement; car quant à moy,
        je n’en espere point que par ma mort. Que si vous me voyez plus joyeuse
        que de coustume, c’est que tous les jours que je paracheve, il me
        semble avoir approché d’autant la fin du supplice que la fortune
        m’a ordonné, imitant en cela ceux qui sont contraints de faire
        un long et penible, voyage, et qui, tous les soirs, quand ils sont
        arrivez à la fin d’une journee, content la quantité des
        lieues qu’ils ont faictes, leur semblant que c’est autant de
        diminué de la peine qu’ils doivent avoir.</p>
        <p>Le druide luy respondit froidement: Mon enfant, ceux qui vivent sans
        esperance d’allegement en leurs miseres offensent non seulement la
        providence de Tautates, mais aussi la prudence de ceux qui ont pris le
        soing de leur conduitte. Et en cela j’aurois occasion de me plaindre
        doublement de vous: d’un costé, pour le tiltre de druide que
        j’ay en ceste contrée, à cause de l’offense que vous
        faites à Dieu, et de l’autre, comme Adamas, de celle que vous me
        faictes, puis que l’Oracle vous a remis entre mes mains.
        - Mon pere, respondit Alexis, je serois tres-marry d’offencer nostre
        Tautates, ny vous aussi; et si mes paroles n’ont peu me bien
        expliquer, je vous diray que mon intention n’a pas esté de
        douter de la providence de nostre grand Dieu, ny de vostre prudence,
        mais ouy bien de croire que sa volonté n’est pas de me donner
        jamais contentement, tant que je vivray, et que mon malheur est si
        grand qu’il surpasse toute la prudence des humains.
        II faut que vous sçachiez, reprit Adamas, que la
        mécognoissance d’un bien receu, faict bien souvent retirer la
        main du bienfaicteur, et la rend plus chiche qu’elle n’estoit
        auparavant. Prenez garde que vous ne soyez cause que le Ciel en face de
        mesme, car vous recognoissez si mal celuy qu’il commence de vous faire,
        qu avec raison vous pouvez craindre qu’au lieu de continuer, il ne vous
        charge de nouveaux supplices. Ne considerez-vous point qu’ayant
        demeuré perdu si longuement dans un sauvage rocher, où il
        n’y avait que luy et vous, qui vous y sceussiez, il y a conduit par
        hazard Silvandre pour vous donner quelque consolation? Et pour la
        rendre encores pIus grande, n’a-t’il pas faict qu’Astrée mesme
        vous y soit allé trouver, que vous l’ayez veue, voire que
        <pb n="26"/> vous l’ayez presque ouye, et les plaintes qu’elle faisoit pour
        vous? Quel commencement de bonheur pouviez-vous
        esperer plus grand que celuy-là?</p>
        <p>Je ne vous mets point icy en conte les visites de Leonide et de moy,
        car peut-estre vous ont-elles esté importunes, mais si feray
        bien la pensée qu’il me donna de vous conduire chez moy, sous le
        nom, et sous les habits de ma fille Alexis, parce que c’est de luy,
        sans doute, qu’elle vint; d’autant que faisant dessein de vous
        remettre au comble de vos felicitez, il a voulu que comme la fortune,
        sans que vous ayez fait faute, vous a ravy vostre bien, de mesme il
        vous soit rendu sans que vous y ayez en rien contribué. Et
        d’effect, quel commencement est celuy-cy? Et croyez-vous que sans son
        ayde particuliere, ces habits qui vous couvrent peussent abuser les
        yeux de tant de personnes? Qui est-ce de tout vostre hameau, mesme de
        vos amis plus familiers, qui ne vous ait veu et mécogneu? II
        n’y a pas jusques à vostre frere qui n’y ait esté
        trompé. Et là, ne s’arrestant les faveurs de Tautates,
        n’a-t’il pas mis en la volonté d’Astrée de vous venir
        visiter? Et pouvez-vous desirer un commencement plus favorable pour
        vostre restablissement? Et toutesfois plein de mécognoissance,
        vous vous plaignez, ou pour le moins ne recevez ces biens faits de bon
        cœur. Prenez garde, mon enfant, vous dis-je encor un coup, que vous ne
        le faciez courroucer, et que changeant les biens aux maux, il
        n’appesantisse de sorte sa main sur vous, que vous ayez juste occasion
        de vous douloir. – Mon pere, resppndit Alexis, je recognois la
        bonté de Tautates, et le soing qu’il vous plaist avoir de moy,
        mieux que je ne le sçaurois dire, mais cela n’empesche pas qu’il
        ne me reste encores assez de maux pour m’arracher de la bouche les
        plaintes que je fais; car je suis comme le pauvre malade, que mille
        sortes de douleurs affligent tout à coup, encores que l’on luy
        en oste quelques-unes, il luy en reste tant d’autres que les plaintes
        justement luy peuvent bien estre permises.</p>
        <p>Le druide luy vouloit respondre lorsqu’il vid venir Paris, car de peur
        qu’il n’entendist leur discours, et que par ce moyen il recogneust que
        ceste Alexis déguisée n’estoit pas sa sœur, il fut
        contraint de remettre à une autre fois ce qu’il luy vouloit
        dire. Et cependant la prenant par la main, et se mettant entre elle et
        Leonide, il commença de se promener parmy ce bocage, feignant de
        n’avoir point veu Paris, qui arriva presque en mesme temps, mais si
        propre en ses habits de berger, qu’il estoit aisé à
        cognoistre qu’Amour avoit esté celuy qui ce matin l’avoit
        habillé. II est vray que s’il y avoit esté soigneux,
        Leonide qui en se flattant avoit opinion que sa beauté ne devoit
        guere ceder à celle d’Astrée, n’y avoit pas
        espargné l’artifice ny tous les avantages qu’elle se pouvoit
        donner, afin qu’Alexis la voyant ainsi parée, et faisant
        comparaison d’Astrée à elle, la simplicité de
        l’habit de la bergere ternist en quelque sorte sa beauté
        naturelle. Alexis seule, vestue comme de coustume, sembloit ne se
        gueres soucier de cette visite, encore que ce fust celle qui y avoit le
        plus d’interest; mais n’en voulant donner cognoissance à
        personne, elle ne voulut rien adjouster à son habit ordinaire,
        outre qu’elle sçavoit assez que ce n’estoit plus la
        beauté qui luy devoit redonner le bonheur qu’elle desiroit, mais
        la seule fortune, tout ainsi que seule et sans raison elle le luy avoit
        osté, et toutesfois en cet habit simple et sans artifice, elle
        paroissoit si belle, que Leonide n’en pouvoit oster les yeux. Apres
        quelques propos communs, Paris qui estoit passionnément amoureux
        de Diane, et qui pour luy estre plus agreable, avoit pris les habits de
        berger, ne pouvant attendre sa venue, dit au sage Adamas, que, s’il le
        luy permettoit, il iroit volontiere treuver ces belles bergeres qui
        devoient venir visiter sà sœur, pour les conduire par un chemin
        plus court et plus beau, qu’il avoit appris depuis peu.</p>
        <p>Le druide qui sçavoit bien l’’affection qu’il portoit à
        Diane, et qui n’en estoit point marry, pour les raisons que nous dirons
        cy apres, loua son dessein, luy remonstrant que la cour-toisie entre
        toutes les vertus, estoit celle qui attiroit plus le cœur des hommes,
        et qui estoit aussi plus propre et naturelle à une personne bien
        née. Avec ce congé, Paris prit incontinent le chemin de
        Lignon, et, descendant à grand pas la colline, quand il eut
        passé sur le pont de la Boteresse, il suivit la riviere, prenant
        un petit sentier à main droite, qui en fin le conduisit dans le
        bois où estoit le vain tombeau de Celadon, et passant plus outre
        parvint au pré qui estoit devant le temple d’Astrée. Mais
        à peine avoit-il mis le pied dedans, qu’il apperceut de l’autre
        costé deux hommes , à cheval, dont l’un estoit
        armé, et avoit en la main droite un gesse, en l’autre un escu,
        le heaume couvert par derriere d’un grand panache blanc et noir, qui
        alloit flottant jusques aupres de la crouppe du cheval, le corselet et
        les tassettes escaillées, et les mougnons enlevez en muffles de
        lyons, qui sembloient de vomir la cane du brassal, la cotte de maille
        descendant jusques <pb n="28"/> aupres de la genouilleure, où les
        greves s’attachoient à boucles d’argent. Son espée
        mousse, et qui sembloit de se tourner presque en demy cercle, pendoit
        à son costé attachée à l’escharpe, qui luy
        servoit de baudrier, de la mesme couleur que le panache, et qui rompue
        en divers lieux ne sembloit estre que le reste des bois, et d’un long
        voyage, aussi bien que son panache presque gasté des pluyes et des ronces.</p>
        <p>Aussi tost que Paris l’apperceut, se souvenant de ce qui estoit
        autrefois advenu à Diane, lors que Filidas et Filandre furent
        tuez, il se rejetta dans le bois; et toutesfois desireux de
        sçavoir ce qu’ils feroient, les alla accompagnant des yeux
        à travers les arbres. II vid donc qu’aussi-tost qu’ils furent
        entrez dans le pré, et qu’ils eurent apperceu l’agreable
        fontaine qui estoit à l’entrée du Temple, le chevalier
        voulant mettre pied à terre, l’autre qu’il jugea estre son
        escuyer, courant promptement, luy tint l’estrieu, et print son cheval,
        que débridant, sans respect du lieu, il laissa paistre l’herbe
        sacrée. Cependant le chevalier se coucha aupres de la fontaine,
        ou s’appuyant d’un coude, et s’estant deffait de l’autre main son
        heaume, prit deux ou trois fois de l’eau dedans la bouche, et s’en
        rafreschit et lava le visage. Paris le voyant desarmé, creut que
        son intention n’estoit pas de faire du mal à personne, et cette
        opinion luy donna la hardiesse de s’en approcher d’avantage, se cachant
        toutesfois le plus qu’il pouvoit dans l’espaisseur des arbres, entre
        lesquels il vint si pres d’eux, qu’il pouvoit voir et ouyr tout ce
        qu’ils faisoient et disoient. D’abord il remarqua que ce chevalier
        estoit jeune et beau, quoy qu’il parut en son visage une extreme
        tristesse, et apres, considerant ses armes, il jugea qu’il estoit
        Gaulois, n’estans gueres differentes de celles qu’il avoit
        accoustumé de voir, et de plus, qu’il estoit amoureux, car il portoit
        d’argent à un tygre, qui se repaissoit d’un cœur humain, avec ce mot.</p>
    </div>
    <div class="contentci">
        <milestone type="space"/>
        <p>Tu me donnes la mort, et je soustiens ta vie.</p>
        <milestone type="space"/>
    </div>
    <div class="contentl">
        <p>II eust peut-estre regardé toutes ces choses plus
        longtemps et plus particulierement, s’il n’en eust esté empesché par
        les souspirs de ce chevalier, qui ayant tenu quelque temps les yeux
        immobiles sur la fontaine, revenoit en fin en luy-mesme comme d’un
        profond sommeil, avec des sanglots qui sembloient de luy devoir
        arracher la vie. II vid que levant les yeux au ciel, il dit, assez haut
        à mots interrompus, telles paroles: <pb n="29"/></p>
    </div>
    <div class="contentci">
        <milestone type="space"/>
        <head type="chapitre">SONNET</head>
        <h3>C’est faute de courage</h3>
        <h3>que de supporter tant d’infortunes.</h3>
        <milestone type="space"/>
        <p>Faut-il encor se flatter d’esperance,</p>
        <p>Faut-il encore escouter ses apas?</p>
        <p>Faut-il encor marcher dessus les pas</p>
        <p>De cette folle et trompeuse creance?</p>
        <milestone type="space"/>
        <p>N’avons-nous point encor la cognoissance</p>
        <p>Que nostre bien pend de nostre trespas,</p>
        <p>Et que l’honneur desormais ne veut pas</p>
        <p>Que nous ayons plus longue patience?</p>
        <milestone type="space"/>
        <p>Ces maux, ces morts, ces tourments infinis,</p>
        <p>Jamais de nous ne se verront bannis,</p>
        <p>Et seulement nous vivrons à l’outrage.</p>
        <milestone type="space"/>
        <p>Celuy qui peut tant d’offenses souffrir,</p>
        <p>Sans promptement se resoudre à mourir,</p>
        <p>A bien un cœur, mais n’a point de courage.</p>
        <milestone type="space"/>
    </div>
    <div class="contentl">
        <p>Ces paroles furent suivies de plusieurs souspirs, qui en
        fin changez en sanglots, furent accompagnés d’un torrent de larmes, qui coulant
        le long de son visage s’alloient mesler avec l’eau de la fontaine.
        Quelque temps apres, s’estendant du tout en terre, et laissant aller
        negligemment les bras, il devint pasle, et le visage luy changea; de
        sorte que son escuyer qui avoit tousjours l’œil sur luy, le voyant en
        cet estat, de peur qu’il n’évanouyt, y accourut promptement, le
        mit en son giron, et luy jetta un peu d’eau au visage, si à
        temps que n’ayant du tout perdu la cognoissance et les forces il revint
        plus aisément en luy-mesme. Mais ouvrant les yeux, et les
        haussant lentement contre le ciel: O dieux! dit-il, combien vous
        plaist-il que je languisse encores? Et puis relevant les bras, il
        joignit les mains sur son estomach, que ses yeux noyoient d’une si
        grande abondance de larmes, que son escuyer ne se peut empescher de
        souspirer. De quoy s’appercevant: Et quoy? Halladin, luy dit-il, tu
        souspires! ne sçais-tu pas qu’il n’y a per <pb n="30"/> sonne au
        monde à qui il doive estre permis qu’à moy, si pour le
        moins cette permission doit estre donnée au plus miserable qui
        vive? – Seigneur, respondit l’escuyer, je souspire à la
        verité, mais plus pour voir un si grand changement en vous, que
        pour le desastre que vous plaignez. Car estre trompé d’une
        femme, estre trahy d’un rival, que la vertu s’acquiere des envieux, et
        que la fortune favorise quelquefois leurs desseins, je ne trouve cela
        nullement estrange, puis que c’est presque l’ordinaire; mais je ne me
        puis assez estonner de voir ce courage de Damon, que jusques icy j’ay
        creu invincible, et duquel vous avez rendu tant de preuves, et pour
        lequel vous avez esté tant estimé et redouté des
        amis et des ennemis, flechir à cette heure, et se laisser
        abbatre sous un accident si commun, et auquel les moindres courages ont
        accoustumé de resister. Est-il possible, seigneur, que quand ce
        ne seroit que pour ne point mourir sans vengeance, vous ne vueilliez
        vous conserver jusques à ce que vous avez treuvé Madonte
        pour en sa presence tirer raison de ceux qui sont cause de vostre
        desplaisir? Considerez, pour Dieu! qu’une calomnie qui n’est point
        averée tient lieu de verité, et que cela estant, Madonte
        a eu raison de vous traitter comme Astrée a fait.</p>
        <p>A ce nom de Madonte, Paris vid quer le chevalier reprenoit un peu de
        vigueur, et que tournant les yeux à costé, comme essayant
        de regarder celuy qui parloit à luy, il luy respondit d’une voix
        assez lente: Ah! Halladin mon amy, si tu sçavois de quels
        sup-plices je suis tourmenté, tu dirois que c’est faute de
        courage, pouvant mourir, de les souffrir plus longuement! Dieux, qui
        voyez et oyez mes’ injustes douleurs, et mes justes plaintes, ou donnez
        moy la mort; ou ostez-moy la memoire de tant de desplaisirs! – Les
        dieux, respondit l’escuyer, se plaisent autant à favoriser de
        leurs graces ceux qui essayent avec courage et prudence de s’ayder
        eux-mesmes en leurs infortunes, qu’à combler de disgrace ceux
        qui perdant le cœur et le jugement, ne sçavent recourir qu’aux
        prieres et aux vaines larmes. Pourquoy pensez-vous qu’ils vous ayent
        donné une ame plus genereuse qu’à tant d’autres personnes
        ? Croyez-vous que ce soit pour en user, et vous en servir seulement aux
        prosperitez, ou aux rencontres de la guerre? C’est, seigneur, pour en
        produire les effects en toutes les occasions qui se presentent, et
        principalement aux adversitez, afin que ceux qui verront ces vertus en
        vous, louent les dieux d’avoir mis en un homme tant der perfections, et
        que les considerant en vous, ils ayent cognois <pb n="31"/> sance de celle
        de l’ouvrier. Et voudriez-vous maintenant trahir leur intention, et les
        esperances que chacun a eu de vous? Je me souviens, seigneur, d’avoir
        ouy dire à ceux qui vous ont veu en vostre enfance, et en vostre
        plus tendre jeunesse, que dés le berceau vous donniez
        cognoissance d’un courage si relevé, et si genereux, que chacun
        jugeoit que vous seriez en vostre temps exemple à chacun d’une
        ame invincible. Et voudriez-vous bien pour si peu démentir de si
        favorables jugemens? Plusieurs femmes ont creu chose honteuse de
        fléchir aux coups de la fortune, et quoy qu’elles soient d’un
        naturel soubmis et fléchissant, si est-ce que s’estans
        vertueusement opposées à ses desseins, elles l’ont bien
        souvent contreinte de les changer. Et vous qui estes nay homme, dont le
        seul nom vous commande d’estre courageux, vous qui estes chevalier,
        nourry parmy les plus durs exercices de la guerre, vous qui vous estes
        acquis tant de reputation dans les plus grands perils, vous, dis-je en
        fin, qui estes ce Damon, qui n’a jamais rien treuvé de trop
        hazardeux, ny de trop difficile pour la grandeur de son courage, vous
        laisserez-vous tellement abatre par cet accident, et abatu,
        perdrez-vous de sorte le courage, que vous vueilliez mourir sans faire
        une seule action, je ne diray pas digne du nom que vous portez de
        chevalier mais de celuy-là d’homme seulement?</p>
        <p>- Halladin! respondit le chevalier en souspirant, toutes ces
        considerations seroient bonnes en une autre saison, ou à un
        autre homme que je ne suis pas. Helas! quelle action puis-je faire qui
        me contente, sinon de mourir, puis que toutes les autres desplaisent
        à celle pour qui seule je veux vivre? Tu sçais bien que
        Madonte est la seule chose que je desire; mais puis qu’elle est perdue
        pour moy, que veux-tu que je desire que la mort, si je n’ay plus
        d’esperance de treuver quelque relasche à mes peines, qu’en elle
        seule? – Mais comment sçavez-vous, respondit l’escuyer, que
        cette Madonte soit perdue pour vous? – Mais toy-mesme, dit le
        chevalier, comment sçais-tu qu’elle ne le soit pas? --
        Permettez-moy, repliqua-t’il, de vous dire que je le puis mieux
        sçavoir que vous. Car, seigneur, quand vous me commandastes de
        luy porter vostre lettre, et la bague de Tersandre, et à la
        meschante Leriane le mouchoir plein de vostre sang, je les rencontray
        de fortune ensemble; et quoy que la perfide et malheureuse qui est
        cause de vostre mal, demeurast immobile au message que je luy fis de
        vostre part, si est-ce que j’apperceus premie- <pb n="32"/> rement paslir
        Madonte, puis trembler, et en fin voyant vostre sang, et oyant vostre
        mort, elle fust tombée de sa hauteur si on ne I’eust soustenue,
        tant elle fut surprise de douleur. Et si je vous eusse creu en vie, il
        n’y a point de doute que je vous en eusse apporté quelque bonne
        nouvelle. – 0 Halladin! mon amy, dit le chevalier, que voilà
        une foible conjecture! si tu cognoissois le naturel des femmes, tu
        dirois avec moy que ces changemens procedent plustost de compassion,
        que de passion; car il est certain que naturellement toute femme est
        pitoyable, et que la compassion a une tres-grande force sur la
        foiblesse de leur ame, naturel que mal-aisément peuvent-elles si
        bien changer qu’il n’y en demeure tousjours quelque ressentiment. Et
        c’est de là d’où vient ce que tu as remarqué en
        Madonte. Mais, ô Halladin! ce n’est ny pitié ny
        compassion, mais amour et passion que je desire d’elle, et c’est ce que
        pour moy tu ne verras jamais en son ame.</p>
        <p>- O Dieux! s’escria l’escuyer, et à quoy estes-vous reduit,
        puis que vous estes vous-mesme le plus cruel ennemy que vous ayez? Je
        n’eusse jamais pensé qu’un déplaisir eust peu de cette
        sorte changer le jugement. Mais soit ainsi que Madonte ne vous ayme
        point, si toutesfois vaincu d’amour, vous en desurez les bonnes graces,
        quelle apparence y a-t’il que vous deviez aller où elle est, et
        non pas fuyr comme vous faites, et les hommes et les lieux habitez? -
        Puis, dit-il, que la haine s’augmente, plus on void la chose haye, ne
        fuy-je pas avec raison la veue de Madonte en ayant recogneu la haine?
        Et si, estant privé de ce qu’on desire; tout ce que l’on voit
        est desagreable, pourquoy trouves-tu tant estrange que ne pouvant voir
        Madonte, je ne vueille voir personne? Ne sois point si cruel,
        Halladin, que de me ravir encores ce peu de soulagement qui me reste. -
        Mais qu’est-ce, seigneur, repliqua l’escuyer, que vous cherchez en ces
        lieux champestres et sauvages? – La mort, dit le chevalier, car c’est
        d’elle seule que j’espere quelque allegement. – Si cela est, adjousta
        l’escuyer, encor vaudroit-il mieux aller mourir devant les yeux de
        Madonte, pour luy faire voir que vous mourez pour elle, que non pas de
        languir comme vous faites parmy les rochers et les bois solitaires,
        sans que personne le sçache. – Tu dis fort bien, Halladin,
        respondit le chevalier en souspirant, mais ne sçais-tu pas
        qu’elle s’en est fuye avec son cher Tersandre, et se tient
        cachée de tous, pour jouir de luy avec plus de commodité
        ? Penses-tu que dés l’heure, que le fleuve où je me
        precipitay, ne voulut me donner la mort, je n’eusse recouru au fer et
        au feu, si je n’eusse eu le dessein que tu dis? Mais, helas! il
        semble que toutes choses soient conjurées contre moy, puis que
        pour mon regard le fer ne tue point, et l’eau ne peut noyer.</p>
        <p>A ce mot, les larmes luy empescherent la parole, et la pitié fit
        le mesme effect en l’escuyer, de sorte qu’ils demeurerent quelque temps
        sans parler. Paris qui les escoutoit attentivement, oyant au
        commencement nommer Madonte, ne pouvoit se figurer que ce fust celle
        qu’il avoit veue dguiseée en bergere avec Astrée et Diane
        ; mais quand il ouyt le nom de Tersandre, il cogneut bien que sans
        doute c’estoit elle, et cela le rendit plus attentif, lors que
        l’escuyer reprit ainsi la parole: Quant à moy, si j’estois en
        vostre place, je ne voudrois pas mourir pour une personne qui m’auroit
        changé pour un autre; que si toutesfois ce desplaisir me
        transportoit de sorte que je me resolusse à la mort, je voudrois
        que celuy qui seroit cause de ma perte me devancast et mourust de ma
        main; car outre que je crois la vengeance en semblable chose estre un
        souverain bien, encores voudrois-je faire cognoistre à celle qui
        m’auroit changé, la mauvaise election qu’elle auroit faite; et
        puis quelle apparence y a-t’il tde laisser heritier de nostre bien
        celuy qui se resjouyt de nostre mort? Je vous conseillerois donc,
        seigneur, si vous estes resolu à cette cruelle fin,
        qu’auparavant vous fissiez mourir, je ne dis pas Madonte (car je
        m’asseure que vous ne hayrez jamais ce que vous avez tant aymé,
        encor que l’outrage que vous en avez receu y en pourroit bien convier
        d’autres), mais Tersandre, ce ravisseur de vostre bien, et à qui
        desja vous n’avez Iaissé la vie que pour estre instrument de
        vostre mort. – Or en cecy, respondit incontinent le chevalier, j’advoue
        que tu as raison, et qu’il faut qu’il meure, en quelque lieu que je le
        trouve, et fust-ce devant les yeux de cette ingratte; mais ne
        sçais-tu pas, Halladin, qu’il se tient caché? Ah! le
        malicieux qu’il est! il a bien jugé que je prendrois cette
        resolution; et pour y remedier, luy, Madonte et sa nourrisse, se sont
        tellement perdus, que personne ne sçait où ils se sont
        retirez. O Dieu! si ma destinée est telle que je ne doive
        jamais avoir contentement de ce que j’ayme, permettez au moins que par
        la vengeance j’en recoive de ce que je hays.</p>
        <p>Cependant qu’il parloit ainsi, et que Paris n’en perdoit une seule
        parole, le miserable berger Adraste venoit chantant à haut
        <pb n="34"/> de teste des vers mal arrangez, et sans suitte. Ce mal-heureux
        amant, depuis le jugement que la nymphe Leonide donna contre luy, en
        faveur de Palemon, ressentit tellement la separation de Doris, que n’en
        ayant plus d’esperance, l’esprit luy en troubla. II est vray qu’encores
        avoit il quelquesfois de bons intervalles, et lors il parloit assez
        à propos; mais incontinent il changeoit et disoit des choses
        tant hors de sujet, qu’il esmouvoit à pitié ceux qui le
        cognoissoient, et contraignoit de rire les autres. Et parce que son mal
        estoit venu d’amour, cette impression aussi comme la plus vive et la
        derniere, luy estoit tellement demeurée en la memoire, que
        toutes ses folies n’estoient que de ce subject, et lors que les bons
        intervalles luy permettoient de se recognoistre, il ne les employoit
        qu’à se plaindre de la rigueur de Doris, de l’injustice de
        Leonide, de la fortune de Palemon, et de son propre malheur. Ces
        estrangers se teurent pour l’escouter, mais malaisément
        eussent-ils peu entendre ce qu’il disoit, puis qu’il n’y avoit pas une
        parole qui se suivist. Luy toutesfois, ravy en sa pensée, sans
        les voir, s’en vint chantant jusques aupres d’eux, et n’eust
        esté le hannissement des chevaux, peut-estre
        eust-il passé sans les voir.</p>
        <p>Le chevalier qui parmy ses paroles avoit souvent ouy repliquer le nom
        d’Amour, de beauté et de passion, cogneut bien de quel mal il
        estoit tourmenté, et desireux de sçavoir en quelle
        contrée il estoit, s’estant relevé avec l’ayde de son
        escuyer, il luy parla de ceste sorte: Amy, ainsi les dieux te soyent
        favorables, dy nous en quelle contrée nous sommes, et quel est
        le mal que tu vas plaignant? Adraste qui, comme je vous ay dit,
        n’avoit rien en sa pensée, que son amour, regardant ferme le
        chevalier, luy respondit: Elle est si belle, qu’il n’en y a point qui
        l’egale, mais Palemon me l’a ravie. Le chevalier pensoit qu’il parlast
        de la contrée, et Adraste entendoit de Doris; surquoy il reprit
        tout estonné: Et comment estoit-elle à toy? – Elle
        l’estoit par raison, respondit-il, et aussi sera-t’elle bien tienne, si
        tu ne portes ce fer inutilement, et si tu as le courage de tuer ce
        ravisseur du bien d’autruy. – Et qui est ce Palemon? repliqua le
        chevalier. – C’est Palemon, respondit froidement le berger. – J’entens
        bien, adjousta l’estranger, qu’il se nomme Palemon, mais quel est-il,
        et quelle est sa condition? A cette demande, Adraste commença
        de se troubler un peu plus qu’il n’estoit, et regardant d’un œil hagard
        le chevalier; il respondit: Palemon, c’est celuy <pb n="35"/> qu’Adraste
        n’ayme point. – Et, Adraste, reprit le chevalier, qui est-il?</p>
        <p>Alors le berger entrant du tout en sa frenaisie, fit un grand esclat de
        rire, et puis tout à coup se mettant à pleurer, il dit:
        Si la menteuse nymphe ne s’est pas souciée de son amour, Doris
        qui au commencement toutesfois en pleura, s’en alla en fin; et quoy
        que je l’apellasse, elle ne tourna pas seulement la teste pour me
        regarder. Mais, dit-il tout en sursaut, traitte-t’on ailleurs de cette
        sorte? Le chevalier au commencement estonné de ses paroles,
        cogneut en fin qu’il avoit l’esprit troublé, et parce qu’il
        jugea qu’amour en estoit cause, il en eut plus de pitié, et se
        tournant vers son escuyer:’Voilà, dit-il, si je ne meurs bien
        tost, la fortune que je cours, car sans doute ce berger est devenu fol
        d’amour. – L’amour, reprit incontinent Adraste, est plus aymable, que Palemon,
        et s’il n’eust jamais esté, je croy que Doris seroit icy, ou moy
        là où elle est.</p>
        <p>Et suivant ce propos, le malheureux berger dit des choses si mal
        arrangées, que quelquefois l’escuyer estoit contraint d’en
        sousrire, dequoy s’appercevant le chevalier: Tu te ris, luy dit-il,
        Halladin! de ce pauvre berger, et tu ne consideres pas que peut-estre
        bien tost tu auras le mesme sujet de te rire de moy. – De moy, dit
        incontinent le berger, je suis Adraste, et voudrois bien sçavoir
        si Palemon vivra long temps.</p>
        <p>Et parce qu’il reprenoit tousjours de cette sorte, la derniere parole
        qu’il oyoit, le chevalier qui s’ennuyoit d’estre diverty de ses
        pensées, commanda à son escuyer de brider leurs chevaux.
        Et montant dessus s’en alla à travers le bois par le mesme
        chemin que Paris estoit venu, qui fut en deux ou trois fois en
        volonté de se faire voir à luy, et luy offrir, comme
        à estranger, toute sorte d’assistance, à quoy il luy
        sembloit estre obligé, fust pour les loix d’hospitalité,
        fust pour le voir atteint du mesme mal qu’il souffroit; mais il eut
        peur que s’il s’engageoit aupres de ce chevalier, il ne perdit
        l’occasion de faire service à Diane; outre que cognoissant
        Tersandre et Madonte, il avoit volonté de-les advertir de ce
        qu’il avoit appris. Ces considerations furent cause, que reprenant le
        chemin qu’il avoit laissé, il continua son premier dessein.</p>
        <p>A peine estoit-il hors de ce bois, que jettant la veue dans le grand
        pré qui le joignoit, il vit venir la belle trouppe qu’il alloit
        cherchant, et qui s’en venoit à petit pas, tantost chantant
        <pb n="36"/>, et tantost discourant de diverses choses. Entre les autres il
        y avoit Astrée, Diane, Phillis, Stelle, Doris, Aminthe,
        Celidée, Floris, Circene, Palinice, et Laonice; car encor que
        quelques-unes de celles-cy fussent estrangeres, si est-ce que le desir
        de voir la beauté d’Alexis, que chacun louoit si fort, et les
        raretez qu’on disoit estre en la maison d’Adamas, les fit joindre
        à cette compagnie. II y avoit aussi plusieurs bergers, entre
        lesquels estoit Lycidas, Silvandre, Hylas, Tircis, Thamire, Calidon,
        Palemon et Corilas, qui ne cessoient ou de chanter, ou de discourir
        comme j’ay dit, pour tromper la longueur du chemin. Et de fortune quand
        Paris les apperceut, Hylas chantoit tels vers.</p>
    </div>
    <div class="contentci">
        <milestone type="space"/>
        <head type="chapitre">STANCES</head>
        <h3>De son humeur inconstante.</h3>
        <milestone type="space"/>
        <p>Je le confesse bien, Phillis est assez belle,</p>
        <p>Pour brusler qui le veut:</p>
        <p>Mais que pour tout cela je ne sois que pour elle,</p>
        <p>Certes il ne se peut.</p>
        <milestone type="space"/>
        <p>Lors qu’elle me surprit, man humeur en fut cause,</p>
        <p>Et non pas sa beauté.</p>
        <p>Ores qu’eue me perd, ce n’est pour autre chose</p>
        <p>Que pour ma volonté.</p>
        <milestone type="space"/>
        <p>J’honore sa vertu, j’estime son merite,</p>
        <p>Et tout ce qu’elle fait:</p>
        <p>Mais veut-elle sçavoir d’où vient que je la quitte?</p>
        <p>C’est parce qu’il me plait.</p>
        <milestone type="space"/>
        <p>Chacun doit preferer, au moins s’il est bien sage,</p>
        <p>Son propre bien à tous;</p>
        <p>Je vous ayme, il est vray, je m’ayme davantage:</p>
        <p>Si faites-vous bien vous.</p>
        <milestone type="space"/>
        <p>Bergers, si dans vos cœrs ne regnoit la feintise,</p>
        <p>Vous en diriez autant.</p>
        <p>Mais j’ayme beaucoup mieux conserver ma franchise.</p>
        <p>Et me dire inconstant <pb n="37"/>.</p>
        <milestone type="space"/>
        <p>Qu’elle n’accuse donc sa beauté d’impuissance.</p>
        <p>Ny moy d’estre leger:</p>
        <p>Je change, il est certain: mais c’est grande prudence</p>
        <p>De sçavoir bien changer.</p>
        <milestone type="space"/>
        <p>Pour estre sage aussi, qu’elle en fasse de mesme,</p>
        <p>Esgale en soy la loy,</p>
        <p>Que s’il faut par destin que la pauvrette m’ayme,</p>
        <p>Qu’elle m’ayme sans moy.</p>
        <milestone type="space"/>
    </div>
    <div class="contentl">
        <p>A ces dernieres paroles, Paris se trouva si pres, que
        Silvandre le recogneut. Et parce qu’il tenoit Diane sous le bras, il jugea bien
        qu’il deplairoit à sa maistresse, s’il ne quittoit à
        Paris la place par honneur, qu’il n’eust jamais quittée à
        personne par amour. Afin donc de l’obliger en cette action, il luy dit
        assez bas: Commandez-moy, ma maistresse, de vous laisser, afin que ce
        que je ne puis faire de ma bonne volonté, je le fasse par vostre
        commandement. – Berger, dit-elle en sousriant, puis que vous jugez
        qu’en cette faveur que vous me faites ce commandement vous puisse
        servir, je le vous commande. – O dieux! dit le berger, qui se pourroit
        empescher d’estre entierement à vous, puis que vous obligez
        mesme en desobligeant?</p>
        <p>II n’osa luy dire davantage, de peur que Paris ne l’ouyt, car il estoit
        si pres, que Diane s’avança pour le saluer; et le reste de la
        trouppe aussi. Et Silvandre n’eut plustost quitté la place, que
        son rival la prit avec autant de contentement qu’il l’avoit
        laissée avec regret. Apres quelques discours ordinaires, et que
        Paris s’apperceut que Madonte ny Tersandre n’estoient point en cette
        compagnie, il en demanda des nouvelles a Diane; à quoy Leo-nice
        respondit, que ce matin elle s’estoit trouvée mal, et que
        Tersandre luy avoit tenu compagnie. – J’eusse bien voulu, adjousta
        Paris, l’avoir rencontrée icy pour l’advertir que quelques-uns
        de ses ennemis sont arrivez en cette contrée, afin qu’elle et
        Tersandre s’en donnent garde.</p>
        <p>Silvandre qui avoit tousjours l’œil sur Diane, ouyt ce que Paris
        disoit, et parce qu’il estimoit fort la vertu de Madonte, il se chargea
        de l’en advertir à son retour. Laonice, qui ne cerchoit occasion
        que de se venger de ce berger, remarqua la promptitude dont il s’estoit
        offert a faire cet office, afin de s’en servir en temps et lieu. Diane
        mesme qui commencoit d’avoir quelque bonne volonté <pb n="38"/> pour
        ce berger, y prit garde, comme nous dirons cy apres, dequoy Laonice
        s’apperceut bien.</p>
        <p>Mais cependant, pour ne faire trop attendre la venerable Chrisante,
        toute la troupe se mit en chemin; et parce que Diane avoit prié
        Phillis de ne laisser Paris pres d’elle, sans qu’elle y fust, de peur
        qu’estant seul il ne luy parlast de son affection, elle se mit de
        l’autre costé de la bergere, et la prit sous le bras. Calidon
        conduisoit Astrée, et Tircis et Silvandre s’estoient mis
        ensemble; quant à Hylas, sans prendre party, il estoit tantost
        le premier, et tantost le dernier de la troupe, sans s’arrester
        particulierement aupres de pas une de ces bergeres, et sur tout ne
        faisoit non plus de semblant de Phillis, que s’il ne l’eust jamais
        veue, dequoy Tircis entroit en admiration. Et apres l’avoir quelque
        temps consideré, il ne peut s’empescher de luy dire fort haut:
        Est-il possible, Hylas, que vous soyez aupres de Phillis, sans la
        regarder? Hylas feignant de ne l’avoir point encores veue, tourna la
        teste d’un costé et d’autre, comme s’il l’eust voulu chercher,
        et en fin arrestant la veue sur elle: Je vous asseure, luy dit-il, ma
        feue maistresse, que j’ay tellement le cœur ailleurs, que mes yeux ne
        m’avoient point encore averty que vous fussiez icy; mais, à ce
        que je voy, vous y estes aussi bien que moy, je ne sçay si c’est
        le mesme suject qui vous y ameine. – II pourrait bien estre semblable,
        respondit Phillis, mais nous y sommes avec differente compagnie; car
        vous y estes avec le desir de voir la belle Alexis, et moy avec le
        regret de vous avoir perdu, et mesme au jeu de la plus belle, comme
        vous dites. – II ne falloit point, respondit Hylas, adjouster cette
        condition d’avoir perdu au jeu de la plus belle, pour augmenter le
        desplaisir que vous en devez avoir; car si vous considerez bien la
        perte que vous avez faite, vous jugerez qu’elle, ne pouvoit estre plus
        grande, ny que vous ne pouviez rien perdre que vous deussiez avoir plus
        cher. – Et à quoy, respondit Phillis, puis-je recognoistre ce
        que vous dites? – A ce qui vous en est, avenu, adjousta Hylas; car me
        perdant si promptement, ne scavez-vous que la premiere chose que le
        Ciel nous oste, c’est ce qui vaut le mieux? – Et quoy? interrompit
        Tircis, est-il possible, Hylas, que vous pensiez le Ciel estre cause de
        vostre humeur inconstante? – Tout ainsi, respondit Hylas, qu’il Test
        des vaines larmes que vous respandez sur les froides cendres de Cleon.
        - Les choses qui ne dépendent pas de nous, adjousta Tircis, et
        dont les causes nous sont incogneues, le respect que nous portons aux
        <pb n="39"/> dieux, nous les fait ordinairement rapporter à leur
        puissance et volonté. Mais de celles dont nous cognoissons les
        causes, et qui sont en nous, ou que nous produisons, jamais nous n’en
        disons les dieux auteurs, et mesmes quand elles sont mauvaises, comme
        l’inconstance, car ce seroit un blaspheme. – Que l’inconstance,
        respondit Hylas, soit bonne ou mauvaise, c’est une question qui ne sera
        pas vuidée aisément. Mais que la cause n’en soit
        incogneue, ou, si nous la cognoissons, qu’elle ne vienne des dieux, ah
        Tircis! il faut que vous le confessiez, ou que chacun recognoisse,
        qu’en vos larmes vous avez pleuré vostre cerveau. Car la
        beauté, n’est-ce pas une œuvre de nostre grand Tautates? Et
        qu’est-ce qui me fait changer que cette beauté? Si Alexis
        n’eust pas esté plus belle que Phillis, je n’eusse jamais
        changé celle-cy pour elle. Que si vous niez que la beauté
        en soit la cause, il faut bien qu’elle soit incogneue à toute
        autre, puis que je ne la cognoys pas moy-mesme, et estant telle,
        pourquoy ne la rapporterons nous à Dieu, sans blaspheme? puis
        mesme que nous voyons par l’effet que ce changement est bon et
        raisonnable, estant selon les loix de la nature, qui oblige chaque
        chose à chercher son mieux. – Que la beauté, respondit
        froidement Tircis; soit un œuvre de Tautates, je l’avoue, et de plus,
        que c’est la plus grande de toutes celles qui tombent sous nos sens;
        mais de dire qu elle soit cause de l’inconstance, c’est une erreur,
        tout ainsi que si on accusoit le jour de la faute de ceux qui se
        fourvoyent, parce qu’il leur fait voir divers chemins. Et moins encores
        s’ensuit-il que si la cause vous en est incogneue, elle le doive estre
        à tout autre; car plus grand est le mal, moins est-il recogneu
        du malade, et pour cela faut-il conclurre, que le sçavant mire
        ne le puisse non plus recognoistre. Et quant à ce que vous dites
        que cette inconstance est selon les loix de la nature, qui ordonne
        à chacun de chercher son mieux, prenez garde, Hylas, que ce ne
        soit d’une nature dépravée, et toute contraire à
        l’ordonnance que vous dites: car quelle cognoissance avez-vous eue
        jusques icy, que ç’ait esté vostre mieux? Quant à
        moy, je n’y remarque pour vostre plus grand avantage que la perte du
        temps que vous y employez, que la peine inutile que vous y prenez, et
        que le mepris que chacun fait de vostre amitié. Si vous estimez
        que ces choses vous soient avantageuses, j’avoue que vous avez raison;
        mais si vous vous en rapportez aux jugemens [de ceux] qui ne sont point
        attaints de vostre maladie, vous cognoistrez bien tost que c’est le
        plus grand mal qu’en l’aage où vous estes vous puissiez avoir.
        <pb n="40"/> Diane qui prit garde que Tircis parloit à bon escient,
        et que peut-estre Hylas s’en fascheroit, voulut les interrompre, et
        empescher que ce discours ne passast plus outre, dequoy faisant signe
        à Phillis, elle la pria de prendre la parole, ce qu’elle fit
        incontinent de ceste sorte: Mon feu serviteur, luy dit-elle, autrefois
        vous vous plaigniez qu’en toute cette trouppe vous n’aviez ennemy que
        Silvandre, il me semble qu’à cette heure Tircis a pris sa place.
        - Ma feue maistresse, respondit Hylas, ne vous en estonnez, c’est
        l’ordinaire que les mauvaises opinions prennent pied aisément
        parmy les personnes ignorantes.</p>
        <p>Tircis vouloit respondre lors qu’il en fut empesché par le
        pauvre Adraste, parce qu’estant arrivée dans le bois de
        Bon-lieu, ils le virent parlant aux arbres, et aux fleurs, comme si
        c’eussent esté des personnes de sa cognoissance. Quelquefois il
        se figuroit de voir Doris, et lors mettant un genouil en terre, il
        l’adoroit, et comme s’il luy eust voulu baiser la robbe, ou la main, il
        luy faisoit de longues harangues, où l’on n’eust sceu remarquer
        deux paroles bien arrangées; d’autresfois il luy sembloit de
        voir Leonide, et lors il usoit de reproches, en luy souhaittant toutes
        sortes de mauvaises fortunes. Mais quand il se representoit Palemon,
        ses jalousies estoient bien plaisantes, et les discours aussi du
        bon-heur qu’il s’imaginoit; car encores qu’us fussent foit confus, il
        ne laissoit de rendre tesmoignage de la grandeur de son affection.</p>
        <p>Ceste troupe passa fort pres de luy, et quoy que sa veue seulement fist
        pitié à chacun, si est-ce que quand il apperceut Doris,
        il les toucha tous encores plus vivement, parce qu’il demeura immobile
        comme un terme, et les yeux tendus sur elle, et les bras croisez sur
        l’estomach, sans dire mot, sembloit estre ravy; et en fin, la
        monstrant de la main, lorsqu’elle passa devant luy, u dit avec un grand
        souspir: La voilà. Et puis l’accompagnant des yeux, u ne les
        destournoit point de dessus elle tant qu’il pouvoit la voir; mais
        quand il la perdoit de veue, il se mettoit à courre, et la
        devançoit, et sans tourner les yeux sur nul autre de la trouppe,
        il s’arrestoit devant elle, et. la laissoit passer sans luy dire autre
        chose, et l’alla accompagnant ainsi jusques au sortir du bois. Car
        (comme s’il y eust eu quelque barriere pour l’en empescher) il n’osa
        outrepasser le lieu où la premiere fois Diane le vid aupres de
        Doris, mais de là la suivant des yeux, quand il la perdit de
        veue; il se mit à crier: A dieu, Palemon! et garde-la moy
        bien. Et à ce mot se r’enfonca dans le bois où presque il
        demeuroit ordinaire- <pb n="41"/> ment, parce que ç’avoit esté
        le lieu où Leonide avoit donné son jugement contre luy.</p>
        <p>Chacun en eut pitié, horsmis Hylas, qui apres l’avoir quelque
        temps consideré, s’en prit à rire, et se tournant vers
        Silvandre: Voilà, berger, luy dit-il, l’effect de la constance
        que vous louez si fort. Qui de nous deux, à vostre advis, court
        plus de danger de luy ressembler? – Les complexions plus parfaites,
        respondit Silvandre, sont plus aisément alterées. Et
        quant à moy, adjousta-t’il en sousriant, j’aymerois mieux estre
        comme Adraste, que comme Hylas. – Le choix de l’un, dit- Hylas, est
        bien en vostre pouvoir, mais non pas de l’autre. – Comment
        l’entendez-vous, reprit Silvandre? – L’intelligence, continua. Hylas,
        n’en est pas difficile. Je veux dire que si vous voulez, vous pouvez
        bien devenir fol comme Adraste, vostre humeur y estant desja assez
        disposée, mais vous n’aurez jamais tant de merites que vous
        puissiez ressembler à Hylas. – C’est en quoy vous estes le plus
        deceu, repliqua Silvandre; car les choses qui despendent de la
        volonté peuvent estre en tous ceux qui les veulent, d’autant
        qu’u n’y a rien de si grand que ceste volonté ne puisse
        embrasser, mais celles qui despendent de quelque autre ne s’acquierent
        pas de ceste sorte, les moyens estans bien souvent diffciles. C’est
        pourquoy chacun qui le veut, peut estre vertueux ou vicieux, mais non
        pas sain ou malade. Or l’estat où est le pauvre Adraste n’est
        pas volontaire, mais forcé, comme venant d’une maladie dont les
        remedes ne sont point en ses mains, et celuy où vous estes
        despend entierement de la volonté. Si bien que vous voyez par
        raison, qu’u est plus aisé de vous
        ressembler, qu’à ce berger miserable.</p>
        <p> - Et quand il seroit ainsi, adjousta Hylas, encores vaudroit-il
        mieux estre comme moy, qui puis, si je veux, me delivrer de ce mal que vous dites, que
        comme Adraste, puis qu’il ne s’en peut défaire. – II est vray, respondit
        froidement Silvandre; mais ne voyez-vous pas
        que si vous laissiez l’inconstance, vous ne vous ressembleriez plus, et
        j’ay dit que j’aymerois mieux estre comme Adraste, que comme Hylas,
        c’est-à-dire Adraste fol et Hylas inconstant? – Vrayement,
        interrompit Phillis, c’est trop presser mon feu serviteur, il faut que
        je die pour luy, que l’inconstance est encores plus recevable que’ la
        folie, puis qu’elle n’oste pas l’usage de la raison, qui est, ce me
        semble, ce qui nous rend differents des bestes. – Vous vous trompez,
        bergere, reprit Sil <pb n="42"/> vandre, car le mal d’Hylas et d’Adraste
        sont veritablement des maladies; mais celle d’Hylas est d’autant plus
        à rejetter que les maladies de l’ame sont pires que celles du
        corps, car, pour la raison que vous alleguez, elle n’est pas
        considerable, en ce que l’ame, quoy qu’elle ne produise les effects
        tels que ceux des autres hommes, si la cause en vient du deffaut du
        corps, ne laisse pour cela d’estre raisonnable, comme nous voyons en
        ceux qui sont surpris du vin. Or le mal d’Adraste vient sans doute de
        la foiblesse de son cerveau, qui n’a peu soustenir le grand coup que
        l’ordonnance de la nymphe Leonide luy a donné; mais celuy
        d’Hylas procede d’un jugement imparfaict, qui luy empesche de discerner
        ce qui est bon ou mauvais, et qui par ce deffaut porte sa
        volonté aux vices dont il a fait habitude. Et parce que l’ame
        raisonnable est celle qui donne l’estre à l’homme, et le rend
        different des bestes, il est beaucoup meilleur selon vostre mesme
        opinion, d’avoir le corps imparfaict que l’ame. Voire je diray bien
        plus, il vaudroit beaucoup mieux estre un beau cheval, ou un beau
        chien, que d’avoir la figure d’un homme, et n’en avoir pas la forme
        telle qu’elle doit estre, parce qu’un cheval est un animal parfaict, et
        celuy qui a l’ame defaillante en sa principale partie telle que
        l’entendement, en est un infiniment imparfait, et ainsi je concluds,
        qu’u vaut mieux estre malade comme Adraste, que comme Hylas.</p>
        <p>Chacun se mit à rire de cette conclusion, et l’éclat en
        fut tel, que Hylas ne put de long-temps parler pour estre ouy. Et lorsqu’il voulut
        prendre la parole, ils virent la sage Chrisante, qui les ayant apperceus de loing, venoit
        vers eux; avec bonne trouppe de ses vierges. Cela fut cause que mettant fin à leurs
        disputes, ils s’avancerent tous pour la saluer, et luy rendre l’honneur qui
        estoit deu à sa vertu, et à la profession qu’elle faisoit.</p>
    </div>

</body><back>
<div>
<p/>
</div>
</back></text></TEI>
