<?xml version="1.0" encoding="UTF-8"?>
<?xml-model href="https://raw.githubusercontent.com/TEIC/TEI-Simple/master/teisimple.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">L'Astrée</title>
        <title type="part">Première partie – Livre I</title>
        <title type="partie">01</title>
        <title type="livre">01</title>
        <author>Honoré d'Urfé</author>
        <respStmt>
          <resp>Establishment of the text</resp>
          <name xml:id="hv">Hugues Vaganay</name>
        </respStmt>
        <respStmt>
          <resp>Digital edition</resp>
          <name xml:id="rk">Reinhard Krüger</name>
        </respStmt>
        <respStmt>
          <resp>Conversion to TEI</resp>
          <name xml:id="cf">Christof Schöch</name>
        </respStmt>
      </titleStmt>
      <publicationStmt>
        <publisher>CLiGS</publisher>
        <availability status="free">
          <licence>CC-BY 4.0</licence>
        </availability>
        <date>2016</date>
      </publicationStmt>
      <sourceDesc>
        <bibl type="digital-source">
          Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <lb/><ref target="http://www.uni-stuttgart.de/romlit/forschung/astree/"/>
          .
        </bibl>
        <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
      </sourceDesc>
    </fileDesc>
    <revisionDesc>
      <change when="2017-01-14" who="#cf">Improved structure with div and lg.</change>
      <change when="2016-11-21" who="#cf">Initial TEI version.</change>
    </revisionDesc>
  </teiHeader>
  <text>
    <front>
      <div>
        <p/>
      </div>
    </front>
    <body>
      <div type="partie" n="1">
        <head>LA PREMIERE PARTIE DE L’ASTRÉE DE MESSIRE HONORÉ D’URFÉ</head>
        <div type="livre" n="1">
          <head>LIVRE PREMIER</head>
          <div type="narration">
            <p>Aupres de l’ancienne ville de Lyon, du coste du <lb/>soleil’couchant, il y a <lb/>un pays nomme Forests, qui en sa petitesse contient ce qui est de plus <lb/>rare au reste des Gaules, car estant divisé en plaines et en <lb/>montaignes, les unes et les autres sont si fertiles, et situées <lb/>en un air si temperé, que la terre y est capable de tout ce que <lb/>peut desirer le laboureur. Au cœur du pays est le plus beau de la <lb/>plaine, ceinte, comme d’une forte muraille, des monts assez voisins et <lb/>arrosée du fleuve de Loyre, qui prenant sa source assez pres de <lb/>là, passe presque par le milieu, non point encor trop <lb/>enflé ny orgueilleux, mais doux et paisible. Plusieurs autres <lb/>ruisseaux en divers lieux la vont baignant de leurs claires ondes, mais <lb/>l’un des plus beaux est Lignon, qui vagabond en son cours, aussi bien <lb/>que douteux en sa source, va serpentant par ceste plaine depuis les <lb/>hautes montaignes de Cervieres et de Chalmasel, jusques à Feurs, <lb/>où Loire le recevant, et luy faisant perdre son nom propre, <lb/>l’emporte pour tribut à l’Océan.</p>
            <p>Or sur les bords de ces delectables rivieres on a veu de tout temps <lb/>quantité de bergers, qui pour la bonté de l’air, la <lb/>fertilité du rivage et leur douceur naturelle, vivent avec <lb/>autant de bonne fortune, qu’ils recognoissent peu la fortune. Et quoi <lb/>qu’ils n’eussent deu envier le contentement du premier siecle, si Amour <lb/>leur eust aussi bien permis de conserver leur felicité, que le <lb/>Ciel leur en avoit esté veritablement prodigue. Mais endormis en <lb/>leur repos ils se sousmirent à ce flatteur, qui tost apres <lb/>changea son authorité en tyrannie. <pb n="9/10"/> </p>
            <p>Celadon fut un de ceux qui plus vivement la ressentirent, tellement <lb/>espris des perfections d’Astrée, que la haine de leurs parents <lb/>ne peut l’empescher de se perdre entierement en elle. Il est vray que <lb/>si en la perte de soy mesme on peut faire quelque acquisition, dont on <lb/>se doive contenter, il se peut dire heureux de s’estre perdu si <lb/>à propos, pour gaigner la bonne volonte de la belle <lb/>Astrée, qui asseurée de son amitié, ne voulut que <lb/>l’ingratitude en fust le paiemens, mais plustost une reciproque <lb/>affection avec laquelle elle recevoit son amitié et ses <lb/>services. De sorte que si l’on veit depuis quelques changements <lb/>entr’eux, il faut croire que le Ciel le permit, seulement pour faire <lb/>paroistre que rien n’est constant que l’inconstance, durable mesme en <lb/>son changement. Car ayant vescu bienheureux l’espace de trois ans, lors <lb/>que moins ils craignoient le fascheux accident qui leur arriva, ils se <lb/>virent poussez par la trahison de Semyre, aux plus profondes infortunes <lb/>de l’amour; d’autant que Celadon desireux de cacher son affection pour <lb/>decevoir l’importunité de leurs parents, qui d’une haine <lb/>entr’eux vieille interrompoient par toutes sortes d’artifices leurs <lb/>desseins amoureux, s’efforçoit <lb/>de monstrer que la recherche qu’il <lb/>faisoit de ceste bergere estoit plustost commune que particuliere. Ruse <lb/>vrayement assez bonne, si Semyre ne l’eust point malicieusement <lb/>desguisée, fondant sur ceste dissimulation la trahison dont il <lb/>deceut Astrée, et qu’elle paya despuis <lb/>avec tant d’ennuis, de regrets et de larmes.</p>
            <p>De fortune, ce jour l’amoureux berger s’estant leve fort matin pour <lb/>entretenir ses pensées, laissant paistre l’herbe moins <lb/>foulée à ses troupeaux, s’alla asseoir sur le bord de la <lb/>tortueuse riviere de Lignon, attendant la venue de sa belle bergere, <lb/>qui ne tarda guere apres luy, car esveillée d’un soupçon <lb/>trop cuisant, elle n’avait peu clorre l’œil de toute la nuict. A peine le <lb/>Soleil commençoit de dorer le hauct des montaignes d’Isoure et <lb/>de Marcilly, quand le berger aperceut de loing un troupeau qu’il recogneut <lb/>bien tost pour celuy d’Astrée. Car outre que Melampe, chien tant <lb/>aimé de sa bergere, aussi tost qu’il le vid, le vint <lb/>follastrement caresser, encore remarqua-t’il la brebis plus cherie de <lb/>sa maistresse, quoye qu’elle ne portast ce matin les rubans de diverses <lb/>couleurs qu’elle souloit avoir à la teste en façon de <lb/>guirlande, parce que la bergere atteinte de trop de desplaisir, ne s’estoit donne <lb/>le loisir de l’agencer comme de coustume. Elle venoit apres assez <lb/>lentement, et comme on pouvoit juger à ses façons, <lb/><pb
              n="10/11"
              /> elle avoit quelque chose en l’ame qui l’affligeoit beaucoup, et la ravissoit <lb/>tellement en ses pensées, que fust par megarde ou autrement, <lb/>passant assez pres du berger, elle ne tourna pas seulement les yeux <lb/>vers le lieu où il estoit, et s’alla asseoir assez loing de <lb/>là sur le bord de la riviere. Celadon sans y prendre garde, <lb/>croyant qu’elle ne l’eust veu, et qu’elle l’allast chercher où <lb/>il avoit accoustumé de l’attendre, r’assemblant ses brebis avec sa <lb/>houlette, les chassa apres elle, qui desjà s’estant assise <lb/>contre un vieux tronc, le coude appuyé sur le genouil, la joue <lb/>sur la main, se soustenoit la teste et, demeuroit tellement pensive, <lb/>que si Celadon n’eust este plus qu’aveugle en son mal-heur, il eust <lb/>bien aisement veu que cette tristesse ne luy pouvoit proceder que de <lb/>l’opinion du changement de son amitié, tout autre desplaisir <lb/>n’ayant assez de pouvoir pour luy causer de si tristes et profonds <lb/>pensers. Mais d’autant qu’un malheur inesperé est beaucoup plus <lb/>malaise à supporter, je croy que la fortune, pour luy oster <lb/>toute sorte de resistance, le voulut ainsi assaillir inopinement. </p>
            <p>Ignorant donc son prochain mal-heur, apres avoir choisi pour ses brebis <lb/>le lieu plus commode pres de celles de sa bergere, il luy vint donner <lb/>le bon-jour, plein de contentement de l’avoir rencontrée, <lb/>à quoy elle respondit et de visage et de parolle si froidement, <lb/>que l’hyver ne porte point tant de froideurs ny de glaçons. Le berger <lb/>qui n’avoit pas accoustumé de la voir telle, se trouva d’abord <lb/>fort estonné, et quoy qu’il ne se figurast la grandeur de sa disgrace <lb/>telle qu’il l’esprouva peu apres, si est-ce que la doute d’avoir <lb/>offense ce qu’il aimoit, le remplit de si grands ennuis, que le moindre <lb/>estoit capable de luy oster la vie. Si la bergere eust daigné le <lb/>regarder, ou que son jaloux soupçon luy eust permis de considerer quel <lb/>soudain changement la froideur de sa responce avoit causé en son <lb/>visage, pour certain la cognoissance de tel effet lui eust fait perdre <lb/>entierement ses mesfiances; mais il ne falloit pas que Celadon fust le <lb/>Phœnix du bonheur, comme il l’estoit de l’amour, ny que la fortune luy <lb/>fist plus de faveur qu’au reste des hommes, qu’elle ne laisse jamais <lb/>asseurez en leur contentement. Ayant donc ainsi, demeuré <lb/>longuement pensif, il revint à soy, et tournant la veue sur sa <lb/>bergere, rencontra par hazard qu’elle le regardoit, mais d’un œil si <lb/>triste, qu’il ne laissa aucune sorte de joye en son ame, si la doute <lb/>où il estoit y en avoit oublié quelqu’une. Ils estoient <lb/>si proches de Lignon, que le berger y pouvoit aisement atteindre du <lb/>bout de sa houlette, et le dégel avoit si fort grossi <lb/><pb
              n="11/12"/> son cours, que tout glorieux et chargé des despouilles de ses bords, il <lb/>descendoit impetueusement dans Loire. Le lieu où ils assoient <lb/>assis, estoit un tertre un peu relevé, contre lequel la fureur <lb/>de l’onde en vain s’alloit rompant, soustenu par en bas d’un rocher <lb/>tout nud, couvert au dessus seulement d’un peu de mousse. De ce lieu le <lb/>berger frappoit dans la riviere du bout de sa houlette, dont il ne <lb/>touchoit point tant de gouttes d’eau, que de divers pensers le venoient <lb/>assaillir, qui flottants comme l’onde, n’estoient point si tost <lb/>arrivez, qu’ils en estoient chassez par d’autres plus violents.</p>
            <p>Il n’y avoit une seule action de sa vie, ny une seule de ses <lb/>pensées, qu’il ne r’appelast en son ame, pour entrer en conte <lb/>avec elles, et sçavoir en quoy il avoit offensé; mais <lb/>n’en pouvant condamner une seule, son amitié le contraignit de luy <lb/>demander l’occasion de sa colere. Elle qui ne voyoit point ses actions, ou qui <lb/>les voyant, les jugeoit toutes au desavantage du berger, alloit <lb/>rallumant son cœur d’un plus ardant despit, si bien que quand il <lb/>voulut ouvrir la bouche, elle ne luy donna pas mesme le loisir de <lb/>proferer les premieres paroles, sans l’interrompre, en disant: Ce ne <lb/>vous est donc pas assez, perfide et desloyal berger, d’estre trompeur <lb/>et meschant envers la personne qui le meritoit le moins, si continuant <lb/>vos infidelitez, vous ne taschiez d’abuser celle qui vous a oblige <lb/>à toute sorte de franchise? Donc vous avez bien la hardiesse de <lb/>soustenir ma veue, apres m’avoir tant offensée? Donc vous <lb/>m’osez presenter, sans rougir, ce visage dissimule qui couvre une ame <lb/>si double, et si parjure? Ah! va, va tromper une autre, va perfide, <lb/>et t’addresse à quelqu’une, de qui tes perfidies ne soyent point <lb/>encore recogneues, et ne pense plus de te pouvoir desguiser à <lb/>moy, qui ne recognois que trop, à mes despens, les effects de <lb/>tes infidelitez et trahisons. </p>
            <p>Quel devint alors ce fidelle berger? celuy qui a bien aime le peut <lb/>juger, si jamais tel reproche luy a este faict injustement. Il tombe <lb/>à ses genoux pasle et transi, plus que n’est pas une personne <lb/>morte; Est-ce, belle bergere, luy dit-il, pour m’esprouver, ou pour me <lb/>desesperer? – Ce n’est, dit-elle, ni pour l’un, ni pour l’autre, mais <lb/>pour la vérité, n’estant plus de besoin d’essayer une <lb/>chose si recogneue. – Ah! dit le berger, pourquoy n’ay je osté <lb/>ce jour malheureux de ma vie? – Il eust este à propos pour tous <lb/>deux, dit-elle, que non point un jour, mais tous les jours que je t’ay <lb/>veu, eussent este ostez de la tienne et de la mienne. Il est vray que <lb/>tes actions ont fait, que je me treuve deschargée d’une chose, <lb/>qui <lb/><pb n="12/13"
              /> ayant effect, m’eust despleu d’avantage que ton <lb/>infidelité. Que si le ressouvenir de ce qui s’est passé <lb/>entre nous, [que je desire toutesfois estre effacé] m’a encor <lb/>laissé quelque pouvoir, va t’en desloyal, et garde toy bien de <lb/>te faire jamais voir à moy que je ne te le commande. </p>
            <p>Celadon voulut repliquer, mais Amour qui oyt si clairement, à ce <lb/>coup luy boucha pour son malheur les aureilles; et parce qu’elle s’en <lb/>vouloit aller, il fut contraint de la retenir par sa robbe luy disant: <lb/>Je ne vous retiens pas pour vous demander pardon de l’erreur qui m’est <lb/>incogneue, mais seulement pour vous faire voir quelle est la fin que <lb/>j’eslis pour oster du monde celuy que vous faites paroistre d’avoir <lb/>tant en horreur. Mais elle que la colère transportoit, sans <lb/>tourner seulement les yeux vers luy, se debatit de telle furie qu’elle <lb/>échappa, et ne luy laissa autre chose qu’un ruban, sur lequel <lb/>par hazard il avoit mis la main. Elle le souloit porter au devant de sa <lb/>robbe pour ageancer son colet, et y attachoit quelquefois des fleurs, <lb/>quand la saison le luy permettoit; à ce coup elle y avoit une <lb/>bague, que son pere luy avoit donnée. Le triste berger la voyant <lb/>partir avec tant de colere, demeura quelque temps immobile, sans <lb/>presque sçavoir ce qu’il tenoit en la main, quoy qu’il y eust <lb/>les yeux dessus. En fin avec un grand souspir, revenant de ceste <lb/>pensée, et recognoissant ce ruban: Sois tesmoin, dit-il, <lb/>ô cher cordon, que plutost que de rompre un seul des nœuds de mon <lb/>affection, j’ay mieux aymé perdre la vie, afin que quand je <lb/>seray mort, et que ceste cruelle te verra, pour estre sur moy, tu <lb/>l’asseures qu’il n’y a rien au monde qui puisse estre plus aimé <lb/>que je l’aime, ni amant plus mal recogneu que je suis. Et lors, se l’attachant <lb/>au bras, et baisant la bague: Et toy, dit-il, symbole d’une <lb/>entière et parfaite amitié, sois content de ne me <lb/>point esloigner à ma mort, afin que ce gage pour le moins me <lb/>demeure de celle qui m’avoit tant promis d’affection. A peine eut-il <lb/>fini ces mots, que tournant les yeux du coste d’Astrée, il se <lb/>jetta les bras croisez dans la riviere. </p>
            <p>En ce lieu Lignon estoit tres-profond et tres-impetueux, car c’estoit <lb/>un amas de l’eau, et un regorgement que le rocher luy faisoit faire <lb/>contre mont; si bien que le berger demeura longuement avant que d’aller <lb/>à fonds, et plus encore à revenir, et lors qu’il parut, <lb/>ce fut un genouil premier, et puis un bras, et soudain <lb/>enveloppé du tournoyement de l’onde il fut emporte bien loing de <lb/>là dessous l’eau. <lb/><pb n="13/14"/> </p>
            <p>Des-ja Astrée estoit accourue sur le bord, et voyant ce qu’elle <lb/>avoit tant aimé, et qu’elle ne pouvoit encore hayr, estre <lb/>à son occasion si pres de la mort, se trouva si surprise de <lb/>frayeur, qu’au lieu de luy donner secours elle tomba esvanouie, <lb/>et si pres du bord, qu’au premier mouvement qu’elle fist lors qu’elle <lb/>revint à soy, qui fut long temps apres, elle tomba dans <lb/>l’eau, en si grand danger, que tout ce que peurent faire quelques <lb/>bergers qui se trouverent pres de là, fut de la sauver, et avec <lb/>l’aide encores de sa robe, qui la soustenant sur l’eau, leur donna <lb/>loisir de la tirer à bord, mais tant hors d’elle-mesme, que sans <lb/>qu’elle le sentist, ils la porterent en la cabane plus proche, qui se <lb/>trouva estre de Phillis, où quelques unes de ses <lb/>compagnes luy changerent ses habits mouillez, sans qu’elle peut parler, <lb/>tant elle estoit estonnée, et pour le hazard qu’elle avoit <lb/>couru, et pour la perte de Celadon, qui cependant fut emporté de l’eau <lb/>avec tant de furie, que de luy mesme il alla donner sur le sec, fort loing, <lb/>de l’autre costé de la riviere, entre quelques petits arbres, <lb/>mais avec fort peu de signe de vie.</p>
            <p>Aussi tost que Phillis [qui pour lors n’estoit point chez elle ] sceut <lb/>l’accident arrivé à sa compagne elle se mit <lb/>à courir de toute sa force; et n’eust este que Lycidas la <lb/>rencontra, elle ne se fust arrestée pour quelque autre que <lb/>c’eust esté. Encor luy dit-elle fort briefvement le danger <lb/>qu’Astrée avoit couru, sans luy parler de Celadon; aussi n’en <lb/>sçavoit-elle rien. Ce berger estoit frere de Celadon, à <lb/>qui le Ciel l’avoit lié d’un nœud d’amitié beaucoup plus estroit <lb/>que celuy de parentage; d’autre costé Astrée, et Phillis, <lb/>outre qu’elles estoyent germaines, s’aymoyent d’une si estroitte <lb/>amitié, qu’elle meritoit bien d’estre comparée à <lb/>celle des deux freres. Que si Celadon eut de la sympathie avec <lb/>Astrée, Lycidas n’eut pas moins d’inclination à servir Phillis, ny <lb/>Phillis à aimer Lycidas.</p>
            <p>De fortune, au mesme temps qu’ils arriverent, Astrée ouvrit les <lb/>yeux, et certes bien changez de ce qu’ils souloyent estre, quand Amour <lb/>victorieux s’y monstroit triomphant de tout re qui les voyoit et qu’ils <lb/>voyoient. Leurs regards estoient lents et abatus, leurs paupieres <lb/>pesantes et endormies, et leurs esclairs changes en larmes, larmes <lb/>toutesfois qui tenant de ce cœur tout enflamme d’où elles <lb/>venoient, et de ces yeux bruslant par où elles passoient, <lb/>brusloient et d’amour et de pitié tous ceux qui estoient <lb/>à l’entour d’elle. Quand elle apperceut sa compagne Phillis, ce fut bien <lb/>lors qu’elle receut un grand eslancement, et plus encor quand elle vit <lb/>Lycidas; et quoy qu’elle ne voulut que ceux qui estoient pres <lb/><pb n="14/15"
              /> d’elle recogneussent le principal sujet de son mal, si fut-elle <lb/>contrainte de luy dire, que son frere s’estoit noyé en luy <lb/>voulant aider. Ce berger à ces nouvelles fut si estonné, que sans <lb/>s’arrester d’avantage il courut sur le lieu mal-heureux avec tous ces <lb/>bergers, laissant Astrée et Phillis seules, qui peu apres se <lb/>mirent à les suivre, mais si tristement, que quoy qu’elles eussent <lb/>beaucoup à dire, elles ne se pouvoient parler. Cependant les <lb/>bergers arrivez sur le bord, et jettans l’œil d’un costé et <lb/>d’autre, ne trouverent aucune marque de ce qu’ils cherchoient, sinon <lb/>ceux qui coururent plus bas, qui trouverent fort loing son chappeau, <lb/>que le courant de l’eau avoit emporté, et qui par hazard <lb/>s’estoit arresté entre quelques arbres que la riviere avoit <lb/>desracinez et abatus. Ce furent là tout les nouvelles qu’ils <lb/>peurent avoir de ce qu’ils cherchoient; car pour luy il estoit <lb/>desjà bien esloigné, et en lieu où il leur estoit <lb/>impossible de le retrouver, parce qu’avant qu’Astrée fut revenue <lb/>de son esvanouissement, Celadon comme j’ay dit, pousse de l’eau, donna <lb/>de l’autre costé entre quelques arbres, où difficilement pouvoit-il estre veu.</p>
            <p>Et lors qu’il estoit entre la mort et la vie, il arriva sur le mesme <lb/>lieu trois belles Nymphes, dont les cheveux espars alloient ondoyans <lb/>sur les espaules, couverts d’une guirlande de diverses perles: elles <lb/>avoient le sein decouvert, et les manches de la robe retroussées <lb/>jusques sur le coude, d’où sortoit un linomple deslie, qui <lb/>froncé venoit finir aupres de la main, où deux gros <lb/>bracelets de perles sembloient le tenir attaché. Chacune avoit <lb/>au costé le carquois rempli de flesches, et portoit en la main <lb/>un arc d’ivoire; le bas de leur robe par le devant estoit <lb/>retroussé sur la hanche, qui laissoit paroistre leurs brodequins <lb/>dorez jusques à my jambe. Il sembloit qu’elles fussent venues en <lb/>ce lieu avec quelque dessein, car l’une disoit ainsi: C’est bien icy <lb/>le lieu, voicy bien le reply de la riviere voyez comme elle va <lb/>impetueusement là haut, outrageant le bord de l’autre <lb/>costé, qui se rompt et tourne tout court en çà. <lb/>Considerez cette touffe d’arbres, c’est sans doute celle qui nous a <lb/>este representée dans le miroir. – Il est vray, disoit la <lb/>premiere, mais il n’y a encor gueres d’apparence en tout le reste, et <lb/>me semble que voicy un lieu assez escarté pour trouver ce que <lb/>nous y venons chercher. La troisiesme qui n’avoit point encore <lb/>parlé: Si a-t’il bien, dit-elle, quelque apparence en ce qu’il <lb/>vous a dit, puis qu’il vous a si bien representé ce lieu que je <lb/>ne croy point qu’il y ait icy un arbre que vous n’ayez veu dans le miroir. <lb/><pb
              n="15/16"/> </p>
            <p>Avec semblables mots, elles approcherent si pres de Celadon, que <lb/>quelques fueilles seulement le leur cachoyent. Et parce qu’ayant <lb/>remarqué toute chose particulierement, elles recogneurent que <lb/>c’estoit là sans doute le lieu qui leur avoit esté <lb/>monstré, elles s’y assirent, en deliberation de voir si la fin <lb/>seroit aussi veritable que le commencement; mais elles ne se furent si <lb/>tost baissées pour s’asseoir, que la principale d’entr’elles <lb/>aperceut Celadon, et parce qu’elle croyoit que ce fust un berger endormy, elle <lb/>estendit les mains de chaque coste sur ses compagnes. Puis sans dire <lb/>mot, mettant le doigt sur la bouche, leur monstra de l’autre main entre <lb/>ces petits arbres, ce qu’elle voyoit, et se leva le plus doucement <lb/>qu’elle peut pour ne l’esveiller; mais le voyant de plus pres, elle le <lb/>creut mort, car il avoit encor les jambes en l’eau, le bras droit <lb/>mollement estendu par dessus la teste, le gauche à demy tourne <lb/>par derriere, et comme engage sous le corps. Le col faisoit un ply en <lb/>avant pour la pesanteur de la teste, qui se laissoit aller en arriere, <lb/>la bouche à demi entr’ouverte, et presque pleine de sablon <lb/>degouttoit encore de tous costez; le visage en quelques lieux <lb/>esgratigne et souille, les yeux à moitie clos, et les cheveux <lb/>qu’il portoit assez longs, si mouillez que l’eau en couloit comme de <lb/>deux sources le long de ses joues, dont la vive couleur estoit si <lb/>effacée qu’un mort ne l’a point d’autre sorte. Le milieu des <lb/>reins estoit tellement avance, qu’il sembloit rompu, et cela faisoit <lb/>paroistre le ventre enflé plus, quoy que remply de tant d’eau il le fust assez de luy-mesme. </p>
            <p>Ces nymphes le voyant en cest estat en eurent pitié, et Leonide <lb/>qui avoit parlé la premiere, comme plus pitoyable et plus <lb/>officieuse, fut la premiere qui le prit sous le corps pour le tirer <lb/>à la rive. A mesme instant l’eau qu’il avoit avalée <lb/>ressortoit en telle abondance, que la nymphe le trouvant encore chaud, <lb/>eut opinion qu’on le pourroit sauver. Lors Galathée, qui estoit <lb/>la principale, se tournant vers là derniere qui la regardoit <lb/>sans luy aider: Et vous Silvie, luy dit-elle, que veut dire, ma <lb/>mignonne, que vous estes si faineante? mettez la main à <lb/>l’œuvre, si ce n’est pour soulager vostre compagne, pour la <lb/>pitié au moins de ce pauvre berger. – Je m’amusois, dit-elle, <lb/>Madame, à considerer que quoy qu’il soit bien change, il me <lb/>semble que je le recognois. Et lors se baissant elle le prit de <lb/>l’autre costé, et le regardant de plus pres: Pour certain, dit <lb/>elle, je ne me trompe pas, c’est celuy que je veux dire, et certes il <lb/>merite bien que vous le secouriez; car outre qu’il est <lb/><pb
              n="16/17"/> d’une <lb/>des principales familles de ceste contrée, encor a-t’il tant de <lb/>merites que la peine y sera bien employée. </p>
            <p>Cependant l’eau sortoit en telle abondance, que le berger estant fort <lb/>allegé, commença à respirer, non toutesfois qu’il <lb/>ouvrit les    yeux, ny qu’il revint entierement. Et parce que Galathée eut <lb/>opinion que c’estoit cestuy-cy, dont le druyde luy avoit parle, elle <lb/>mesme commença d’ayder à ses compagnes, disant qu’il le <lb/>falloit porter en son palais d’Isoure, où elles le pourroient <lb/>mieux faire secourir. Et ainsi, non point sans peine, elles le <lb/>porterent jusques où le petit Meril gardoit leur chariot, <lb/>sur lequel montant toutes trois, Leonide fut celle qui les guida, et <lb/>pour n’estre veues avec ceste proye par les gardes du palais, elles <lb/>allerent descendre à une porte secrette.</p>
            <p>Au mesme temps, qu’elles furent parties, Astrée revenant de son <lb/>esvanouissement tomba dans l’eau, comme nous avons dit, si bien que <lb/>Lycidas, ny ceux qui vinrent chercher Celadon, n’en eurent autres <lb/>nouvelles que celles que j’ay dites, par lesquelles Lycidas n’estant <lb/>que trop asseuré de la perte de son frere, s’en revenoit pour se <lb/>plaindre avec Astrée de leur commun desastre. Elle ne faisoit <lb/>que d’arriver sur le bord de la riviere, où <lb/>contrainte du desplaisir elle s’estoit assise autant pleine d’ennny et <lb/>d’estonnement, qu’elle l’avoit peu auparavant esté <lb/>d’inconsideration, et de jalousie. Elle estoit seule, car Phillis voyant revenir Lycidas, <lb/>estoit allée chercher des nouvelles comme les autres. Ce berger <lb/>arrivant, et de lassitude, et de desir de sçavoir comme ce malheur <lb/>estoit advenu, s’assit pres d’elle, et la prenant par la main, luy dit: Mon <lb/>Dieu, belle bergere, quel malheur est le nostre! Je dis le <lb/>nostre: car si j’ay perdu un frere, vous avez aussi perdu une <lb/>personne qui n’estoit point tant à soy mesme qu’à vous. <lb/>Ou qu’Astrée fut ententive ailleurs, ou que ce discours luy <lb/>ennuyast, elle n’y fit point de responce, dont Lycidas estonne, comme <lb/>par reproche continua: Est il possible, Astrée, que la perte de <lb/>ce miserable fils [car telle le nommoit-elle] ne vous touche l’ame assez <lb/>vivement, pour vous faire accompagner sa mort, au moins de quelques <lb/>larmes? S’il ne vous avoit point aymée, ou que ceste <lb/>amitié vous fut incogneue, ce seroit chose supportable de ne <lb/>vous voir ressentir d’avantage son malheur; mais puis que vous ne <lb/>pouvez ignorer qu’il ne vous ait aymée plus que luy-mesme, c’est <lb/>chose cruelle, Astrée, croyez-moy, de vous voir aussi peu <lb/>esmeue, que si vous ne le cognoissiez point. <lb/><pb
              n="17/18"/> </p>
            <p>La bergere tourna alors le regard tristement vers luy, et apres l’avoir <lb/>quelque temps consideré, elle luy respondit: Berger, il me <lb/>deplaist de la mort de vostre frere, non pour amitié qu’il m’ait <lb/>portée, mais d’autant qu’il avoit des conditions d’ailleurs, qui <lb/>peuvent bien rendre sa perte regrettable; car quant à <lb/>l’amitié  dont vous parlez, elle a este si commune aux <lb/>autres bergeres mes compagnes, qu’elles en doivent [pour le moins] <lb/>avoir autant de regret que moy. – Ah! ingrate bergere, [s’escria <lb/>incontinent Lycidas] je tiendray le Ciel pour estre de vos complices, <lb/>s’il ne punit cette injustice en vous! Vous avez peu croire <lb/>celuy inconstant, à qui le courroux d’un pere, les inimitiez des <lb/>parens, les cruautez de vostre rigueur n’ont pu diminuer la moindre <lb/>partie de l’extreme affection, que vous ne sçauriez feindre de <lb/>n’avoir mille et mille fois recogneue en luy trop clairement. Vrayment celle cy <lb/>est bien une mecognoissance, qui surpasse toutes les plus grandes <lb/>ingratitudes, puis que ses actions et ses services n’ont peu vous <lb/>rendre asseurée d’une chose, dont personne, que vous, ne doute <lb/>plus. – Aussi, respondit Astrée, n’y avoit-il personne à <lb/>qui elle touchast comme à moy. – Elle le devoit certes [repliqua <lb/>le berger] puis qu’il estoit tant à vous, que je ne sçay, <lb/>et si fay, je le sçay, qu’il eust plustost desobey aux grands Dieux <lb/>qu’à la moindre de vos volontez. </p>
            <p>Alors la bergere en colere luy respondit: Laissons ce discours, <lb/>Lycidas, et croyez moy, qu’il n’est point à l’avantage de vostre <lb/>frere; mais s’il m’a trompée, et laissée avec ce <lb/>desplaisir de n’avoir plustost sceu recognoistre ses tromperies, et <lb/>finesses, il s’en est allé, certes, avec une belle despouille, <lb/>et de belles marques de sa perfidie. – Vous me rendez [repliqua <lb/>Lycidas] le plus estonné du monde: en quoy avez vous recogneu <lb/>ce que vous lui reprochez? – Berger, adjousta Astrée, l’histoire en <lb/>seroit trop longue et trop ennuyeuse. Contentez vous, que si vous ne le <lb/>sçavez, vous estes seul en ceste ignorance, et qu’en toute ceste <lb/>riviere de Lignon, il n’y a berger qui ne vous die que Celadon aymoit <lb/>en mille lieux. Et sans aller plus loing, hier j’ouys de mes oreilles <lb/>mesmes les discours d’amour qu’il tenoit à son Aminthe, car <lb/>ainsi la nommoit-il, ausquels je me fusse arrestée plus long <lb/>temps, n’eust este que sa honte me desplaisoit, et que pour dire le <lb/>vray, j’avois d’autres affaires ailleurs, qui me pressoient d’avantage.</p>
            <p>Lycidas alors comme transporte s’ecria: Je ne demande plus la cause de <lb/>la mort de mon frere, c’est vostre jalousie, Astrée, et <lb/><pb n="18/19"
              /> jalousie fondée sur beaucoup de raisons, pour estre cause d’un <lb/>si grand mal-heur. Helas! Celadon, que je voy bien reussir <lb/>à ceste heure vrayes les propheties de tes soupçons, quand tu <lb/>disois que ceste feinte te donnoit tant de peine, qu’elle te cousteroit la vie; mais <lb/>encore ne cognoissois tu pas de quel costé ce <lb/>malheur te devoit advenir. Puis s’adressant à la bergere: <lb/>Est-il croiable, dit-il, Astrée, que ceste maladie ait este si <lb/>grande qu’elle vous ait fait oublier les commandemens que vous luy avez <lb/>faits si souvent? Si seray-je bien tesmoing de cinq ou six fois pour <lb/>le moins qu’il se mit à genous devant vous, pour vous supplier <lb/>de les revoquer: vous souvient-il point que quand il revint d’Italie, <lb/>ce fut une de vos premieres ordonnances, et que dedans ce rocher, <lb/>où depuis si souvent je vous veis ensemble, il vous requit de <lb/>luy ordonner de mourir, plus tost que de feindre d’en aymer une autre <lb/>? Mon Astrée, vous dis-il [je me ressouviendray toute ma vie <lb/>des mesmes paroles] ce n’est point pour refuser, mais pour ne pouvoir <lb/>observer ce commandement, que je me jette à vos pieds, et vous <lb/>supplie que pour tirer preuve de ce que vous pouvez sur moy, vous me <lb/>commandiez de mourir, et non point de servir, comme que ce soit, autre <lb/>qu’Astrée. Et vous luy respondites: Mon fils, je veux ceste <lb/>preuve de vostre amitié, et non point vostre mort, qui ne peut <lb/>estre sans la mienne; car, outre que je sçay que celle cy vous <lb/>est la plus difficile, encore nous rapportera-t’elle une commodité, que <lb/>nous devons principalement rechercher, qui est de clorre et les yeux et <lb/>la bouche aux plus curieux et aux plus medisans. S’il vous repliqua <lb/>plusieurs fois, et s’il en fit tous les refus que l’obeissance <lb/>[à quoy son affection l’obligeoit envers vous] luy pouvoit <lb/>permettre, je m’en remets à vous-mesme, si vous voulez vous en <lb/>ressouvenir; tant y a que je ne croy point qu’il vous ait jamais <lb/>desobey, que pour ce seul sujet. Et à la verité ce luy <lb/>estoit une contrainte si grande, que toutes les fois qu’il revenoit du <lb/>lieu, où il estoit force de feindre, il falloit qu’il se mit sur <lb/>un lict, comme revenant de faire un tres grand effort.</p>
            <p>Et lors, il s’arresta pour quelque temps, et puis il reprit ainsi. Or <lb/>sus, Astrée, mon frere est mort. C’en est fait, quoy que vous en <lb/>croyez, ou mecroyez, ne luy pent r’apporter bien, ny mal, de sorte que <lb/>vous ne devez plus penser que je vous en parle en sà <lb/>consideration, mais pour la seule vérité. Toutefois <lb/>ayez-en telle croyance qu’il vous plaira: si vous jureray-je qu’il n’y <lb/>a point deux jours que je le trouvay gravant des vers sur l’escorce de <lb/>ces arbres, qui <lb/><pb n="19/20"
              /> sont par delà la grande prairie à <lb/>main gauche du bié et m’asseure que si vous y daignez tourner <lb/>les yeux vous remarquerez que c’est luy qui les y a couppez; car vous <lb/>recognoissez trop bien ses caracteres si ce n’est qu’oublieuse de luy <lb/>et de ses services passez, vous ayez de mesme perdu la memoire de tout <lb/>ce qui je touche, mais je m’asseure que les dieux ne me permettront <lb/>pour sa satisfaction, et pour vostre punition. Les vers sont tels:</p>
          </div>
          <div type="poème">
            <head>MADRIGAL</head>
            <lg>
              <l>Je pourray bien dessus moy mesme.</l>
              <l>Quoy que mon amour soit extresme,</l>
              <l>Obtenir encor ce Point,</l>
              <l>De dire que je n’ayme point.</l>
            </lg>
            <lg>
              <l>Mais feindre d’en aymer un’autre,</l>
              <l>Et d’en adorer l’œil vainqueur</l>
              <l>Comme en effet e fay le vostre,</l>
              <l>Je n’en sçaurois avoir le cœur.</l>
              <l>Et s’il le faut, ou que je meure,</l>
              <l>Faites moy mourir de bonne heure.</l>
            </lg>
          </div>
          <div type="narration">
            <p>Il peut y avoir sept ou huict jours, qu’ayant esté <lb/>contraint de m’en aller pour quelque temps sur les rives de Loire, pour response il <lb/>m’escrivit une lettre que je veux que vous voyez, et si en la lisant <lb/>vous ne recognoissez son innocence, je veux croire qu’avec vostre bonne <lb/>volonté vous avez perdu pour luy toute espece de jugement. Et <lb/>lors la prenant en sa poche, la luy leut. Elle estoit telle:
        </p>
          </div>
          <div type="lettre">
            <head>RESPONSE DE CELADON</head>
            <salute>A LYCIDAS</salute>
            <p>Ne t’enquiers plus de ce que je fais, mais <lb/>sçache que je continue tousjours en ma peine ordinaire. Aimer et ne l’oser faire <lb/>paroistre, aimer point ei jurer le contraire: cher frere, c’est <lb/>tout l’exercice, ou plustost le supplice de ton Celadon. On dit <lb/>que deux contraires ne peuvent en mesme temps estre en mesee lieu, <lb/>toutesfois la vraye et la feinte amitié sont d’ordinaire en <lb/>mesmes actions; mais ne t’en estonne Point, car je suis contraint <lb/>à l’un par la perfection, et à autre par <lb/><pb n="20/21"/> le <lb/>commandement de mon Astrée. Que si ceste vie te semble estrange, <lb/>ressouviens toy que les miracles sont les oeuvres ordinaires des dieux <lb/>et que veux tu que ma déesse cause en moy que des miracles?</p>
          </div>
          <div type="narration">
            <p>Il y avoit long temps qu’Astrée n’avoit rien <lb/>respondu, parce que les paroles de Lycidas la mettoient presque hors d’elle <lb/>mesme. Si est-ce que la jalousie, qui retenoit encore quelque force en <lb/>son ame, luy fit prendre ce papier, comme estant en doute que Celadon l’eust escrit. </p>
            <p>Et quoy qu’elle recogneust, que vrayement c’estoit luy, si disputoit <lb/>elle le contraire en son ame, suyvant la coustume de plusieurs <lb/>personnes, qui veulent tousjours fortifier, comme que ce soit, leur <lb/>opinion. Et presque au mesme temps plusieurs bergers arriverent de la <lb/>queste de Celadon, où ils n’avoyent trouvé autre marque <lb/>de luy que son chappeau, qui ne fut à la triste <lb/>Astrée  qu’un grand renouvellement d’ennuy. Et parce <lb/>qu’elle se ressouvint d’une cachette qu’Amour leur avoit fait inventer, <lb/>et qu’elle n’eust pas voulu estre recogneue, elle fit signe à <lb/>Phillis de le prendre. Et lors chacun se mit sur les regrets, et sur <lb/>les louanges du pauvre berger, et n’en y eut un seul qui n’en racontast <lb/>quelque vertueuse action; elle sans plus, qui le ressentoit <lb/>d’avantage, estoit contrainte de demeurer muette, et de le monstrer le <lb/>moins, sçachant bien que la souveraine prudence en amour est de <lb/>tenir son affection cachée, ou pour je moins de n’en faire jamais rien <lb/>paroistre inutilement. Et parce que la force qu’elle se faisoit en <lb/>cela, estoit tres grande, et qu’elle ne pouvoit la supporter plus <lb/>longuement, elle s’approcha de Phillis, et la pria de ne la point <lb/>suivre, afin que les autres en fissent de, mesme; et luy prenant je <lb/>chapeau qu’elle tenoit en sa main, elle partit seule, et se mit <lb/>à suivre je sentier par où ses pas sans election la <lb/>guidoyent. Il n’y avoit guere berger en la trouppe qui ne sceut <lb/>l’affection de Celadon parce que ses parents par leurs contrarietez, <lb/>l’avoient decouvert plus que ses actions, mais elle s’y estoit conduite <lb/>avec tant de discretion, que hormis Semyre, Lycidas et Phillis, il n’en <lb/>y avoit point qui sceust la bonne volonté qu’elle luy portoit, <lb/>et encore que l’on cogneut bien que ceste perte l’affligeoit, si <lb/>l’attribuoit-on plustost à un bon naturel, qu’à un amour <lb/>[tant profite la bonne opinion que l’on a d’une personne].</p>
            <p>Cependant elle continuoit son chemin, le long duquel mille pensers, ou <lb/>plustost mille desplaisirs la talonnaient pas à pas, de telle <lb/>sorte que quelquesfois douteuse, -d’autres fois asseurée de <lb/><pb n="21/22"
              /> l’affection de Celadon, elle ne sçavoit, si elle le <lb/>devoit plaindre, ou se plaindre de luy. Si elle se ressouvenoit de ce que <lb/>Lycidas luy venoit de dire, elle  le jugeoit innocent; que si les <lb/>paroles qu’elle luy avoit ouy tenir aupres de la bergere Amynthe, luy <lb/>revenoient en la memoire, elle le condamnoit comme coulpable. En ce <lb/>labyrinthe de diverses pensées, elle alla longuement errante par <lb/>ce bois, sans nulle election de chemin, et par fortune, ou par le <lb/>vouloir du Ciel, qui ne pouvoit souffrir que l’innocence de Celadon <lb/>demeurast plus longuement douteuse en son ame, ses pas la conduisirent, <lb/>sans qu’elle y pensast, le long du petit ruisseau entre les mesmes <lb/>arbres, où Lycidas luy avoit dit que les vers de Celadon <lb/>estoient gravez. Le’desir de sçavoir s’il avoit dit vray, eut <lb/>bien eu assez de pouvoir en elle pour les luy faire chercher fort curieusement, <lb/>encore qu’ils eussent este fort cachez: mais la coupure qui estoit <lb/>encore toute fresche les lui descouvrit assez tost. 0 Dieu! <lb/>comme elle les recogneut pour estre de Celadon, et comme promptement <lb/>elle y courut pour les lire, mais combien vivement lui toucherentils <lb/>l’ame! Elle s’assit en terre, et mettant en son giron le <lb/>chappeau et la lettre de Celadon, elle demeura quelque temps les mains jointes <lb/>ensemble, et les doigts serrez l’un dans l’autre, tenant les yeux sur <lb/>ce qui luy restoit de son berger. Et voyant que le chappeau grossissoit <lb/>àl’endroit où il avoit accoustume de mettre ses lettres, <lb/>quand il vouloit les luy donner secrettement, elle y porta curieusement <lb/>la main, et passant les doigts dessous la doubleure, rencontra le <lb/>feutre apiecé , duquel destachant la gance, elle en tira un <lb/>papier que ce jour mesme Celadon y avoit mis. Cette finesse fut <lb/>inventee entr’eux, lors que la mal-veillance de leurs peres les <lb/>empeschoit de se pouvoir parler; car feignant de se jetter par jeu ce <lb/>chappeau, ils pouvaient aisement recevoir et donner leurs lettres. <lb/>Toute tremblante elle sortit celle-cy hors de sa petite cachette, et <lb/>toute hors de soyapres l’avoir despliée elle y jetta la veue <lb/>pour la lire; mais elle avoit tellement esgaré les puissances de <lb/>son ame, qu’elle fut contraire de se frotter plusieurs fois les yeux <lb/>avant que de le pouvoir faire; en fin elle leut tels mots:</p>
          </div>
          <div type="lettre">
            <head type="chapitre">LETTRE DE CELADON</head>
            <salute>A LA BERGERE ASTRÉE</salute>
            <p>Mon Astre, si la dissimulation, à quoi vous me <lb/>contraignez, est pour me faire mourir de peine, vous le pouvez plus aisement d’une <lb/><pb n="22/23"/>seule parole; si c’est pour punir mon outrecuidance, vous <lb/>estes juge trop doux, de m’ordonner un moindre supplice que la mort. Que si <lb/>c’est pour esprouver quelle puissance vous avez sur moy, pourquoy n’en <lb/>rechercher vous un tesmoignage plus prompt que celui-cy, de qui la <lb/>longueur vous doit estre ennuyeuse: car je ne sçaurois penser <lb/>que ce soit pour celer nostre dessein comme vous dites, puis que ne pouvant <lb/>vivre en telle contrainte, ma mort sans doute en donnera assez prompte <lb/>et deplorable cognoissance. Jugez donc, mon bel Astre, que c’est assez <lb/>endure, et qu’il est desormais temps que vous me permettiez de faire le <lb/>personnage de Celadon, ayant si longuement, et avec tant de Peine <lb/>representé celuy de la personne du monde, qui luy est la plus contraire.</p>
          </div>
          <div type="narration">
            <p>O quels cousteaux trenchans furent ces paroles en son <lb/>ame! lors qu’elles luy remirent en memoire le commandement qu’elle luy avoit <lb/>fait, et’la resolution qu’ils avoient prise de cacher par ceste <lb/>dissimulation leur amitié. Mais voyez quels sont les <lb/>enchantemens d’amour: elle recevoit un desplaisir extreme de la mort <lb/>de Celadon, et toutefois elle  n’estoit point sans quelque <lb/>contentement au milieu de tant d’ennuis, cognoissant que veritablement <lb/>il ne luy avait point este infidelle. Et des qu’elle en fut certaine, <lb/>et que tant de preuves eurent esclaircy les nuages de sa jalousie, <lb/>toutes ces considerations se joignirent ensemble, pour avoir plus de <lb/>force à la tourmenter; de sorte que ne pouvant recourre à <lb/>autre remede qu’aux larmes, tant pour plaindre Celadon, que pour <lb/>pleurer sa propre perte, elle donna commencement à ses regrets, <lb/>avec un ruisseau de pleurs. Et puis de cent pitoyables helas! <lb/>interrompant le repos de son estomach, d’infinis sanglots le respirer <lb/>de sa vie, et d’impitoyables mains outrageant ses belles mains mesmes, <lb/>elle se ramenteut la fidelle amitié qu’elle avoit auparavant <lb/>recogneue en ce berger, l’extremité de son affection, le <lb/>desespoir où  l’avoit poussé si promptement la <lb/>rigueur de sa response. Et puis se representant le temps heureux qu’il <lb/>l’avoit servie, les plaisirs et contentemens que l’honnestete de sa <lb/>recherche luy avoient rapportez, et quel commencement d’ennuy elle <lb/>ressentoit desja par sa perte, encore qu’elle le trouvast tres-grand, <lb/>si ne le jugeoit elle egal à son imprudence, puis que le terme <lb/>de tant d’années luy devoit donner assez d’asseurance de sa fidelité. </p>
            <p>D’autre costé Lycidas, qui estoit si mal satisfait d’Astree, qu <lb/>il n’en pouvoit presque avec patience souffrir la pensée, se <lb/>leva <pb n="23/24"
              /> d’aupres de Phillis, pour ne dire chose contre sa compagne <lb/>qui luy depleust, et partit l’estomach si enflé, les yeux si <lb/>couverts de larmes, et le visage si change, que sa bergere le voyant en <lb/>tel estat, et donnant à ce coup quelque chose à son <lb/>amitié, le suivit sans craindre ce qu’on pourroit dire d’elle. <lb/>Il alloit les bras croisez sur I’estomach, la teste baissée, le <lb/>chappeau enfoncé, mais l’ame encore plus plongée dans la <lb/>tristesse. Et parce que la pitié de son mal obligeoit les <lb/>bergers qui l’aimoient à participer à ses ennuis, ils <lb/>alloient suivant et plaignant apres lui; mais ce pitoyable office ne <lb/>luy estoit qu’un rengregement de douleur. Car l’extreme ennuy a cela, <lb/>que la solitude doit estre son premier appareil, parce qu’en compagnie <lb/>l’ame n’ose librement pousser dehors les venins de son mal, et jusques <lb/>à ce qu’elle s’en soit deschargée, elle n’est capable des <lb/>reniedes de la consolation. Estant en ceste peine, de fortune ils <lb/>rencontrerent un jeune berger couche de son long sur l’herbe, et deux <lb/>bergeres aupres de luy; l’une luy tenant la teste en son giron, et <lb/>l’autre jouant d’une harpe, cependant qu’il alloit souspirant tels <lb/>vers, les yeux tendus contre le ciel, les mains jointes sur son <lb/>estomach, et le visage tout couvert de larmes. </p>
          </div>
          <div type="poème">
            <head>STANCES <lb/>SUR LA MORT DE CLEON</head>
            <lg>
              <l>La beauté que la mort en cendre a fait resoudre,</l>
              <l>La des pouillant si tost de son humanité,</l>
              <l>Passa comme un esclair, et brusla comme un foudre,</l>
              <l>Tant elle eut peu de vie, et beaucoup de beauté.</l>
            </lg>
            <lg>
              <l>Ces yeux jadis autheurs des douces entreprises</l>
              <l>Des plus cheres amours sont à jamais fermez.</l>
              <l>Beaux yeux qui furent pleins de tant de mignardises,</l>
              <l>Qu ’on ne les veit jamais sans qu’ils f ussent aimez.</l>
            </lg>
            <lg>
              <l>S’il est vray, la beaute d’entre nous est ravie,</l>
              <l>Amour pleure vaincu qui fut toujours vainqueur,</l>
              <l>Et celle qui donnoit à mille cœurs la vie,</l>
              <l>Est morte, si ce n’est qu’elle vive en mon cœur.</l>
            </lg>
            <lg>
              <l>Et quel bien desormais peut estre desirable,</l>
              <l>Puis que le plus parfait est le plustost ravy?</l>
              <pb n="24/25"/>
              <l>Et qu’ainsi que du corps l’ombre est inseparable,</l>
              <l>Il faut qu’un bien tousjours soit d’un mal-heur suivy?</l>
            </lg>
            <lg>
              <l>Il semble, ma Cleon, que votre destinée</l>
              <l>Ait des son Orient vostre jour achevé,</l>
              <l>Et que vostre beauté morte aussi tost que née,</l>
              <l>Au lieu de son berceau son cercueil ait trouvé.</l>
            </lg>
            <lg>
              <l>Non, vous ne mourez pas, mais c’est plustost moy-mesme,</l>
              <l>Puisque vivant je fus de vous seacle animé,</l>
              <l>Et si l’amant a vie en la chose qu’il aime,</l>
              <l>Vous revivez en moy m’ayant tousjours aimé.</l>
            </lg>
            <lg>
              <l>Que si je vis, amour veut donner cognoissance,</l>
              <l>Que mesme sur la mort il a commandement,</l>
              <l>Ou comme estant un dieu pour monstrer sa puissance</l>
              <l>Et sans ame et sans cœur faire vivre un amant.</l>
            </lg>
            <lg>
              <l>Mais, Cleon, si du Ciel l’ordonnance fatale</l>
              <l>D’un trespas inhumain vous, fait sentir l’effort,</l>
              <l>Amour à vos destins rend ma fortune égale,</l>
              <l>Vous mourrez par mon deuil, et moy par vostre mort.</l>
            </lg>
            <lg>
              <l>Je regrettois ainsi mes douleurs immortelles,</l>
              <l>Sans que par mes regrets la mort puist s’attendrir:</l>
              <l>Et mes deux yeux ehangez en sources eternelles,</l>
              <l>Qui pleurerent mon mal, ne sceurent l’amoindrir.</l>
            </lg>
            <lg>
              <l>Quand Amour avec moy d’une si belle morte</l>
              <l>Ayant plaint la mal-heur qui cause mes travaux,</l>
              <l>Sechons, dit-il, nos yeux, pleignons d’une autre sorte,</l>
              <l>Aussi bien tous les pleurs sont moindres que nos maux.</l>
            </lg>
          </div>
          <div type="narration">
            <p>Lycidas et Phillis eussent bien eu assez de <lb/>curiosité pour s’enquerir de l’ennuy de ce berger,’si le leur propre le leur eust <lb/>permis; mais voyant qu’il avoit autant de besoin de consolation <lb/>qu’eux, ils ne voulurent adjouster le mal d’autruy au leur, et ainsi <lb/>laissant les autres bergers attentifs à l’escouter, ils <lb/>continuerent leur chemin sans estre suivis de personne, pour le desir <lb/>que chacun avoit de sçavoir qui estoit ceste trouppe incogneue. <lb/>A peine estoit party Lycidas, qu’ils ouyrent d’assez. loing une autre voix qui <lb/><pb n="25/26"
              />  sembloit de s’approcher d’eux, et la voulant escouter, ils <lb/>furent empeschez par la bergere qui tenoit la teste du berger dans son <lb/>giron, avec telles plaintes: Et bien! cruel, et bien, berger <lb/>sans pitie! jusques à quand ce courage obstine <lb/>s’endurcira-t’il à mes prieres? jusqu’à quand as-tu ordonne que je sois <lb/>dedaignée pour une chose qui n’est plus? et que pour une morte <lb/>je sois privée de ce qui luy est inutile? Regarde, Tyrcis, <lb/>regarde, idolatre des morts, et ennemy des vivants, quelle est la <lb/>perfection de mon amitié, et apprens quelquefois, apprens <lb/>à aimer les personnes qui vivent, et non pas celles qui sont <lb/>mortes, qu’il faut laisser en repos apres je dernier adieu, et non pas <lb/>en troubler les cendres bien-heureuses par des larmes inutiles, et <lb/>prens gardes, si tu continues, de n’attirer sur toy la vengeance de ta <lb/>cruauté, et de ton injustice. </p>
            <p>Le berger alors, sans tourner les yeux vers elle, luy respondit <lb/>froidement: Pleust à Dieu, belle bergere, qu’il me fust permis <lb/>de vous pouvoir satisfaire par ma mort, car pour vous oster, et moy <lb/>aussi de la peine où nous sommes, je la cherirois plus que ma <lb/>vie! Mais puisque, comme si souvent vous m’avez dit, ce ne seroit que <lb/>rengreger vostre mal, je vous supplie, Laonice, rentrez en vous mesme, <lb/>et considerez combien vous avez peu de raison, de vouloir deux fois <lb/>faire mourir ma chere Cleon. Il suffit bien [puisque mon malheur l’a <lb/>ainsi voulu] qu’elle ait une fois paye le tribut de son <lb/>humanité; que si apres sa mort elle est venue revivre en moy par <lb/>la force de mon amitié, pourquoy, cruelle, la voulez vous faire <lb/>remourir par l’oubly qu’une nouvelle amour causeroit en mon ame? Non, <lb/>non, bergere, vos reproches n’auront jamais tant de force en moy, que <lb/>de me faire consentir à un si mauvais conseil, d’autant que ce <lb/>que vous nommez cruauté, je l’appelle fidelité, et ce que <lb/>vous croyez digne de punition, je l’estime meriter une extreme louange. <lb/>Je vous ay dit qu’en mon cercueil la memoire de ma Cleon vivra parmy <lb/>mes os. Ce que je vous ay dit, je l’ay mille fois juré aux dieux <lb/>immortels, et à ceste belle ame qui est avecques eux; et <lb/>croiriez-vous qu’ils laissassent impuny Tyrcis, si oublieux de ses <lb/>serments il devenoit infidele? Ah! que jevoye plustost le ciel <lb/>pleuvoir des foudres sur mon chef, que jamais j’offense ny mon serment <lb/>ny ma chere Cleon. Elle vouloit repliquer, lorsque je berger qui <lb/>alloit chantant, les interrompit, pour estre desja trop pres d’eux, <lb/>avec’ tels vers: <lb/><pb
              n="26/27"/> </p>
          </div>
          <div type="poème">
            <head>CHANSON <lb/>DE L’INCONSTANT HYLAS</head>
            <lg>
              <l>Si l’on me dedaigne, je laisse</l>
              <l>La, cruelle avec son dedain.</l>
              <l>Sans que j’attende au lendemain</l>
              <l>De faire nouvelle maistresse;</l>
              <l>C’est erreur de consumer</l>
              <l>A se faire par force aymer</l>
            </lg>
            <lg>
              <l>Le plus souvent ces tant discrettes,</l>
              <l>Qui vant nos amours mesprisant,</l>
              <l>Ont au coeur un feu plus cuisant;</l>
              <l>Mais les flammes en sont secrettes,</l>
              <l>Que pour d’autres nous allumons,</l>
              <l>Cependant gue nous les aymons.</l>
            </lg>
            <lg>
              <l>Le trop fidelle opiniastre,</l>
              <l>Qui deceu de sa loyauté</l>
              <l>Ayme une cruelle beauté</l>
              <l>Ne semble-t-il point l’idolastre,</l>
              <l>Qui de quelque idole impuissant</l>
              <l>jamais le secours ne ressent?</l>
            </lg>
            <lg>
              <l>On dit que qui ne se lasse</l>
              <l>De longuement importuner,</l>
              <l>Par force en fin se fait donner</l>
              <l>Mais c’est avoir mauvaise grace,</l>
              <l>Quoy qu’on puisse avoir de quelqu’un,</l>
              <l>Que d’estre tousjours importun.</l>
            </lg>
            <lg>
              <l>Voyez les, ces amans fidelles,</l>
              <l>Ils sont tousjours pleins de douleurs</l>
              <l>Les souspirs, les regrets, les pleurs</l>
              <l>Sont leurs contenances plus belles,</l>
              <l>Et semble que pour estre amant,</l>
              <l>Il faille plaindre seulement.</l>
            </lg>
            <lg>
              <l>Celuy doit-il s’appeler homme,</l>
              <l>Qui, l’honneur de l’homme etouffant,</l>
              <l>Pleure tout ainsi qu’un enfant,<pb n="27/28"/></l>
              <l>Pour la perte de quelque pomme?</l>
              <l>Ne faut-il plustost le nommer</l>
              <l>Un fol qui croit de bien aymer?</l>
            </lg>
            <lg>
              <l>Moy qui veux fuyr ces sottises,</l>
              <l>Qui ne donnent que de l’ ennuy,</l>
              <l>Sage par le mal-heur d’autruy</l>
              <l>J’use tousjours de mes franchises,</l>
              <l>Et ne puis estre mecontant,</l>
              <l>Que l’on n’en appelle inconstant.</l>
            </lg>
          </div>
          <div type="narration">
            <p>A ces derniers vers ce berger se trouva si proche de <lb/>Tyrcis, qu’il peut voir les larmes de Laonice, et parce qu’encores qu’estrangers, ils <lb/>ne laissoient de se cognoistre, et de s’estre desja pratiquez quelque <lb/>temps par les chemins, ce berger sçachant quel estoit l’ennui de <lb/>Laonice et de Tyrcis, s’adressa d’abord à lui de ceste sorte: 0 <lb/>berger desolé [car à cause de sa triste vie, c’estoit le <lb/>nom que chacun luy donnoit] si j’estois comme vous, que je m’estimerois <lb/>mal-heureux? Tyrcis, l’ovant parler, se releva pour luy respondre: Et <lb/>moy, luy dit-il, Hylas, si j’estois en vostre place, que je me dirois <lb/>infortune! – S’il me falloit plaindre, adjousta cestuy-cy, <lb/>autant que vous pour toutes les maistresses que j’ay perdues, j’ aurois à <lb/>plaindre plus longuement que je ne sçaurois vivre. – Si vous <lb/>faisiez comme moy, respondit Tyrcis, vous n’en auriez à plaindre qu’une <lb/>seule. – Et si vous faisiez comme moy, repliqua Hylas, vous n’en <lb/>plaindriez point du tout. – C’est en quoi, dit le desolé, je <lb/>vous estime miserable; car si rien ne peut estre le prix d’amour que <lb/>l’Amour mesme, vous ne fustes jamais aimé de personne, puis que <lb/>vous n’aimastes jamais, et ainsi vous pouvez bien marchander plusieurs <lb/>amitiéz, mais non pas les acheter, n’ayant pas la monnoye dont <lb/>telle marchandise se paye. – Et à quoy cognoissez vous, <lb/>respondit Hylas, que je n’aime point? – Je le cognois, dit Tyrcis, <lb/>à vostre perpetuel changement. – Nous sommes, dit-il, d’une bien <lb/>differente opinion, Car j’ay tousjours creu que l’ouvrier se rendoit <lb/>plus parfait, plus il eserçoit souvent le mestier’dont il <lb/>faisoit profession. – Cela est vray, respondit Tyrcis, quand on suit les regles <lb/>de l’art, mais quand on fait autrement, il advient comme à ceux <lb/>qui s’estant fourvoyez, plus ils marchent, et plus ils s’esloignent de <lb/>leur chemin. Et c’est pourquoy, tout ainsi que la pierre qui roule <lb/>con- <lb/><pb
              n="28/29"
              /> tinuellement, ne se revestit jamais de mousse, mais <lb/>plustost d’ordure et de sallete, de mesme vostre legereté se peut bien <lb/>acquerir de la honte,.mais non jamais de l’amour. Il faut que vous <lb/>sçachiez, Hylas, que les blessures d’Amour sont de telle <lb/>qualité, que jamais elles ne guerissent. – Dieu me garde, dit <lb/>Hylas, d’un tel blesseur. – Vous avez raison, repliqua Tyrcis, car si <lb/>à chaque fois que vous avez este blesse d’une nouvelle <lb/>beauté, vous aviez receu une playe incurable, je ne sçay <lb/>si en tout vostre corps il y auroit plus une place saine, mais aussi vous <lb/>estes prive de ces douceurs et de ces felicitez, qu’Amour donne aux <lb/>vrais amants, et cela miraculeusement [comme toutes ses autres actions] <lb/>par la mesme blessure qu’il leur a faite. Que si 1a langue pouvoit bien <lb/>exprimer ce que le cœur ne pcut entierement gouster, et qu’il vous fust <lb/>permis d’ouyr les secrets de ce dieu, je ne croy pas que vous ne <lb/>voulussiez renoncer à vostre infidelité.</p>
            <p>Hylas alors en sousriant: Sans mentir, dit-il vous avez raison, Tyrcis <lb/>de vous mettre du nombre de ceux qu’Amour traite bien. Quant à <lb/>moy, s’il traitte tous les autres comme vous, je vous en quitte de bon <lb/>cœur ma part, et pouvez garder tout seul vos felicitez, et vos <lb/>contentemens, et ne craignez que je les vous envie. Il y a plus d’un <lb/>mois, que nous sommes presque d’ordinaire ensemble; mais marquez moy <lb/>le jour, l’heure, ou le moment, où  j’ay peu voir vos yeux <lb/>sans l’agreable compagnie de vos larmes et, au contraire, dites avec <lb/>verite le jour, l’heure, et le moment où  vous m’avez <lb/>seulement ouy souspirer pour mes amours. Tout homme qui n’aura point le <lb/>gout perverty, comme vous le sens, ne trouvera-t-il les douceurs de ma <lb/>vie plus agreables, et aymables, que les amertumes ordinaires de la vostre? </p>
            <p>Et se tournant vers la bergere qui s’estoit plainte de Tyrcis: Et vous <lb/>insensible bergere, ne prendrez vous jamais assez de courage pour vous <lb/>delivrer de la tyrannie, où ce denature berger vous fait vivre? <lb/>voulez vous par votre patience vous rendre complice de sa faute? Ne <lb/>cognoissez vous pas qu’il fait gloire de vos larmes, et que vos <lb/>supplications l’eslevent à telle arrogance, qu’il luy semble que <lb/>vous luy estes trop obligée, quand il les escoute avec mespris? </p>
            <p>La bergere avec un grand helas! luy respondit: Il est fort aise, <lb/>Hylas, à celuy qui est sain de conseiller le malade, mais si tu <lb/>estois en ma place, tu cognoistrois que c’est en vain que tu me donnes <lb/>ce conseil, et que la douleur me peut bien oster l’ame du corps, <lb/><pb n="29/30"
              /> mais non pas la raison chasser de mon ame ceste trop forte <lb/>passion. Que si cest aimé  berger use envers moy de <lb/>tyrannie, il peut encores traitter avec beaucoup plus absolue <lb/>puissance, quand il luy plaira, ne pouvant vouloir d’avantage sur moy, <lb/>que son authorité ne s’estende beaucoup plus outre. Laissons <lb/>donc là tes conseils, Hylas, et cesse tes reproches, qui ne <lb/>peuvent que rengreger mon mal sans espoir d’allegeance, car je suis <lb/>tellement toute à Tyrcis, que je n’ay pass mesme ma <lb/>volonté. – Comment, dit le berger, vostre volonté n’est <lb/>pas vostre? et que sert-il donc de vous aymer, et servir? – Cela <lb/>mesme, respondit Laonice, que me sert l’amitié et le service que <lb/>je rends à ce berger. – C’est à dire, repliqua Hylas, <lb/>que, je perds mon temps et ma peine, et que vous racontant mon <lb/>affection, ce n’est qu’esveiller en vous les paroles, dont apres  <lb/>vous vous servez en parlant à Tyrcis. – Que veux-tu, Hylas, lui <lb/>dit-elle en souspirant, que je te responde là dessus, sinon <lb/>qu’il y a long temps que je vay pleurant ce mal-heur, mais beaucoup <lb/>plus en ma consideration qu’en la tienne. – Je n’en doute point, dit <lb/>Hylas, mais puis que vous estes de ceste humeur, et que je puis plus <lb/>sur moy, que vous ne pouvez sur vous, touchez là, bergere, <lb/>dit-il luy tendant la main, ou donnez moy conge, ou recevez-le de moy, <lb/>et croyez qu’aussi bien, si vous ne le faites, je ne laisseray pas de <lb/>me retirer, ayant trop de honte de servir une si pauvre maistresse. </p>
            <p>Elle luy respondit assez froidement: Ny toy, ny moy, n’y ferons pas <lb/>grand’perte. Pour le moins je t’asseure bien que celle-là ne me <lb/>fera jamais oublier le mauvais traitement que je reçois de ce <lb/>berger. – Si vous aviez, luy respondit-il, autant de cognoissance de ce <lb/>que vous perdez en me perdant que vous monstrez peu de raison en la poursuite <lb/>que vous faites, vous me plaindriez plus que vous ne souhaittez <lb/>l’affection de Tyrcis; mais le regret que vous aurez de moy sera bien <lb/>petit, s’il n’esgale celuy que j’ay pour vous. Et lors il chanta tels <lb/>vers en s’en allant: </p>
          </div>
          <div type="poème">
            <head>SONNET</head>
            <lg>
              <l>Puis qu’il faut arracher la prof onde racine,</l>
              <l>Qu’amour en vous voyant nie planta dans le cœur,</l>
              <l>Et que tanz de desirs avec tant de langueur,</l>
              <l>Ont si soigneusement nourrie en ma poitrine: <lb/><pb n="30/31"/> </l>
            </lg>
            <lg>
              <l>Puis qu’il faut que le temps qui vid son origine,</l>
              <l> Triomphe de sa fin, et s’en nomme vainqueur,</l>
              <l>Faisons un beau dessein, et sans vivre en langueur,</l>
              <l>Ostons en tout d’un coup, et l’espine.</l>
            </lg>
            <lg>
              <l>Chassons tous ces desirs, esteignons tous ces feux,</l>
              <l>Rompons tous ces liens, serrez de tant de nœuds,</l>
              <l>Et prenons de nous-mesme un congé volontaire.</l>
            </lg>
            <lg>
              <l>Nous le vaincrons ainsi, cest Amour indompté,</l>
              <l>Et ferons sagement de nostre volonté</l>
              <l>Ce que le temps en fin nous forceroit de faire.</l>
            </lg>
          </div>
          <div type="narration">
            <p>Si ce berger fust venu en ce pays, en une saison moins <lb/>fascheuse, il y eut trouvé sans doute plus d’amis, mais l’ennuy de Celadon, dont <lb/>la perte estoit encores si nouvelle, rendoit si tristes tous ceux de ce <lb/>rivage, qu’ils ne se pouvoient arrester à telles gaillardises. <lb/>C’est pourquoy ils le laisserent aller, sans avoir curiosité de <lb/>luy demander, ny à Tyrcis aussi, quel estoit le sujet qui les <lb/>conduisoit; et quelques uns retournerent en leurs cabanes, et quelques <lb/>autres continuant de rechercher Celadon, passerent qui decà, qui <lb/>delà la riviere, sans laisser jusques à Loire ny arbre, <lb/>ni buisson, dont ils ne descouvrissent les cachettes. Toutesfois ce fut <lb/>en vain, car ils ne sceurent jamais en trouver d’autres nouvelles; <lb/>seulement Silvandre rencontra Polemas tout seul, non point loin du <lb/>lieu, où  peu auparavant Galathée et les autres <lb/>Nymphes avoient pris Celadon. Et parce qu’il commandoit à toute <lb/>la contrée sous l’authorité de la Nymphe Amasis, le <lb/>berger, qui l’avoit plusieurs fois veu à Marsilly, luy rendit en <lb/>le saluant tout l’honneur qu’il luy fut possible. Et d’autant qu’il <lb/>s’enquit de ce qu’il alloit cherchant le long du rivage, il luy dit la <lb/>perte de Celadon, dequoy Polemas fut marry, ayant tousjours <lb/>aimé  ceus de sa famille. </p>
            <p>D’autre coste, Lycidas qui se promenoit avec Phillis, apres avoir <lb/>quelque temps demeure muet, enfin se tournant vers elle: Et bien, <lb/>belle bergere, luy dit-il, que vous semble de l’humeur de vostre <lb/>compagne? Elle qui ne sçavoit encore la jalousie d’Astree, luy <lb/>respondit, que c’estoit le moindre deplaisir qu’elle en devoit avoir, <lb/>et qu’en un si grand ennuy, il luy devoit bien estre permis <lb/>d’esloigner, et fuir toute compagnie; car Phillis pensoit qu’il se <lb/>plaignoit, de ce qu’elle s’en estoit alle seule. Ouy certes, <lb/>répliqua <lb/><pb n="31/32"
              /> Lycidas, c’est le moindre, mais aussy croy-je <lb/>qu’en vérité c’est le plus grand, et faut dire que c’est <lb/>bien la plus ingrate du monde, et la plus indigne d’estre aimée. <lb/>Voyez, pour Dieu! quelle humeur est la sienne: mon frere n’a <lb/>jamais eu dessein, tant s’en faut, n’a jamais eu pouvoir d’aimer qu’elle seule; elle <lb/>le sçait, la cruelle qu’elle est, car les preuves qu’il luy a <lb/>rendues, ne laissent rien en doute. Le temps a esté vaincu, les <lb/>difficultez, voire les impossibilitez desdaignées, les absences <lb/>surmontées, les courroux paternels mesprisez, ses rigueurs, ses <lb/>cruautez, ses desdains mesmes supportez, par une si grande longueur de <lb/>temps, que je ne sçay autre qui l’eust peu faire, que Celadon. <lb/>Et, avec tout cela, ne voilà pas ceste volage, qui comme je croy, ayant <lb/>ingratement changé de volonté, s’ennuyoit de voir plus <lb/>longuement vivre celuy qu’autrefois elle n’avoit peu faire mourir par <lb/>ses rigueurs et qu’à ceste heure elle sçavoit avoir si <lb/>indignement offencé? Ne voilà pas, dis-je, ceste <lb/>volage qui se feint de nouveaux pretextes de haine et de jalousie, luy <lb/>commande un eternel exil, et le desespere, jusques à luy faire <lb/>rechercher la mort? – Mon Dieu, dit Phillis toute <lb/>estonnée, que me dites vous, Lycidas? est-il possible qu’Astrée ait <lb/>fait une telle faute? – Il est vrayement tres-certain, respondit le berger, <lb/>elle m’en a dit une partie, et le reste je l’ay aisement jugé <lb/>par ses discours. Mais bien qu’elle triomphe de la vie de mon frere, et <lb/>que sa perfidie, et ingratitude luy deguise ceste faute, comme elle <lb/>aimera le mieux, si vous fay-je serment. que jamais amant n’eut tant <lb/>d’affection ny de fidelite que luy. Non point que je vueille qu’elle le <lb/>sçache, si ce n’est que cela luy rapporte par la cognoissance <lb/>qu’il luy pourroit donner de son erreur, quelque extreme déplaisir; car <lb/>d’ores en là, je luy suis autant mortel ennemy, que mon frere <lb/>luy a este fidele serviteur, et elle indigne d’en estre aimé.</p>
            <p>Ainsi alloient discourant Lycidas et Phillis: luy, infiniment <lb/>fasche de la mort de son frere, et infiniment offence contre <lb/>Astrée; elle, marrie de Celadon, faschée de l’ennuy de Lycidas, et <lb/>estonnée de la jalousie de sa compagne. Toutesfois, voyant que <lb/>la playe en estoit encor trop sensible, elle ne voulut y joindre les <lb/>extremes remedes, mais seulement quelques legers preparatifs, pour <lb/>adoucir, et non point pour resoudre; car en toute façon <lb/>elle ne vouloit pas que la perte de Celadon luy coustast Lycidas, et elle <lb/>consideroit bien, que si la haine continuoit entre luy et <lb/>Astrée, il falloit qu’ellc rompit avec l’un des deux, et <lb/>toutesfois l’amour ne vouloit <lb/><pb n="32/33"
              /> point ceder à l’amitie, ny l’amitie à l’amour, et si l’un <lb/>ne vouloit consentir à la mort de l’autre. D’autre costé <lb/>Astrée remplie de tant d’occasions d’ennuis, comme je vous ay dit, lascha si <lb/>bien la bonde à ses pleurs, et s’assoupit tellement en <lb/>sa douleur que, pour n’avoir assez de larmes pour <lb/>laver son erreur, ny assez de paroles pour declarer son regret, ses yeux et sa bouche <lb/>remirent leur office à son imagination, si longuement, qu’abatue <lb/>de trop d’ennuy, elle s’endormit sur telles pensées. <lb/><pb n="33/34"/> </p>
          </div>
        </div>
      </div>
    </body>
    <back>
      <div>
        <p/>
      </div>
    </back>
  </text>
</TEI>
