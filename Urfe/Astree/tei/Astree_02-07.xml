<?xml version="1.0" encoding="UTF-8"?>
<?xml-model href="tei_clgs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L'Astrée</title>
                <title type="part">Seconde partie – Livre VII</title>
                <title type="partie">02</title>
                <title type="livre">07</title>
                <author>Honoré d'Urfé</author>
                <respStmt>
                <resp>Establishment of the text</resp>
                <name xml:id="hv">Hugues Vaganay</name>
                <resp>Digitization</resp>
                <name xml:id="rk">Reinhard Krüger et al.</name>
                <resp>TEI-Conversion</resp>
                <name xml:id="cf">Christof Schöch</name>
                </respStmt>
            </titleStmt>
            <publicationStmt>
                <availability status="publicdomain">
                </availability>
                <date>2016</date>
            </publicationStmt>
            <sourceDesc>
                <bibl type="digital-source">Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <ref target="http://www.uni-stuttgart.de/romlit/forschung/astree/"></ref>.</bibl>
                <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
            </sourceDesc>
        </fileDesc>
        <revisionDesc>
            <change when="2016-11-21" who="#cf">Initial TEI version.</change>
        </revisionDesc>
    </teiHeader>
    <text>
<front>
<div>
<p></p>
</div>
</front>
<body>
<div>
		<head type="partie">LA SECONDE PARTIE D’ASTRÉE</head>
		<head type="chapitre">LE SEPTIESME LIVRE</head>
		<milestone type="space"/>
		<p>Mais il est temps de revenir à Celadon que nous
		avons si longuement laissé dans sa caverne, sans autre compagnie que
		celle de ses pensées qui n’ avoient autre sujet que son bonheur
		passé et son ennuy present.</p>
		<p>Quinze ou seize jours s’escoulerent de cette sorte avec si peu de soucy
		de la vie, que la tristesse le nourrissoit plus qu’autre chose qu’il se
		souclast de manger. Tout son plaisir estoit es ses imaginations, avec
		lesquelles il passoit les jours et les nuicts, qui luy estoient, mesme
		chose, puis qu’esloigné des yeux d’Astrée, les uns et les
		autres ne luy sembloient que des tenebres. Il n’avoit jamais eu
		accident en sa vie qui ne lui revint lors en la momoire, et par malheur
		il s’arrestoit tousjours d’advantage en ceux qui luy avoient
		esté plus ennuyeux, comme plus convenables à l’estat
		où il se retrouvoit. Que si de fortune il s’amusoit quelque
		temps aux autres, il se reprenoit incontinent de ce qu’il tournoit en
		une saison si triste les yeux de son ame sur quelque subject de
		contentement. Passant son aage en ces tristes exercice, et perant de
		si mauvaises nourritures son visage se changa de sorte qu’il n’esoit
		pas connoissable. Et ne faut point douter qu’il estoit impossible qu’il
		vesquist long temps, si le Ciel qui, peut-estre, le reservoit à
		quelque fortune meilleure, ne luy eust envoyé du soulagement.</p>
		<p>Le jour mesme qu’il estoit schappé des mains de Galathée
		par l’aide d’Adamas de Silvie et de Laonice, Galathée fut
		contrainte de suivre sa mere Amasis à Marcilly, à causse
		de quelques resjouyssances et feux de joye qui se devoient faire pour
		les succez qu’avoient eu les desseins de Clidamann en
		l’armée des Francs. Mais quand elle y fut arrivée, et
		qu’elle sceut que Celadon estoit eschappé, elle entra en une si
		grande colere [273/274] contre Leonide qu’elle luy deffendit sa
		presence. Cette belle, nymphe estant lasse du tracas de la Cour, se
		retira chez son oncle Adamas, qui avoit mesme soin d’elle, que si. elle
		eust esté sa fille, tant pour luy estre si proche, que pour la
		recommandation que Belizar son frere luy en avoit faite à sa
		mort. Et quoy qu’elle vist tous ses services passez estre perdus, et
		qu’elle n’en devoit rien esperer, si estoit-elle bien aise d’avoir
		recouvré la liberté à ce prix, mais plus encores
		pour l’espérance qu’elle avoit de voir Celadon, pensant qu’il
		fust aupres d’Astrée, ne se pouvant figurer que l’aymant avec
		tant de violence, le rude commandement qu’elle luy avoit fait le peust
		empescher d’y retourner. Et quoy qu’elle sceust bien que ceste
		affection luy ostoit.toute esperance d’estre aymée du berger, si
		se representoit-elle que ce luy seroit une douce vie de passer les jours aupres de luy.</p>
		<p>Cela fut cause que trouvant Paris fort disposé à
		semblable visite, demi jours apres qu’elle fut arrivée chez son
		oncle, ils allerent ensemble dans le hameau de ces bergeres; mais
		elle fut bien estonnée quand, demandant des nouvelles de
		Celadon, elle entendit qu’il n’y estoit point venu et que tant s’en
		faloit, on l’y croyoit mort. Elle ne laissa toutesfois, pour le
		contentement de Paris, qui estoit. amoureux de Diane, d’effectuer le
		dessein qu’elle avoit fait pour le sien propre, à sçavoir
		de visiter fort souvent ceste bonne compagnie, outre que veritablement
		il y avoit du plaisir pour elle en une si douce conversation. Vivant
		donc de ceste sorte, elle se rendit si familiere parmy ces bergeres,
		qu’elles l’aymoient infiniment, et par son commandement vivoient avec
		elle comme si elle eust esté bergere, à quoy elle se
		plaisoit de sorte que, soudain qu’elle pouvoit prendre quelque loisir,
		elle s’y en alloit, quelquefois en compagnie de Paris, et bien souvent
		seule, n’y ayant guiere plus d’une demie lieue de la maison où
		elle demeuroit jusques aux hameaux de ces bergeres; et le chemin
		encores estoit tant agreable à cause de la. douce riviere de
		Lignon, et des boccages qui s’y rencontroient, qu’il
		estoit impossible de s’y ennuyer.</p>
		<p>Il advint donc qu’estant resolue un jour de s’y en aller toute seule,
		elle alla passer sur le pont de la Bouteresse, et descendant le long
		des rives de Lignon, encores qu’il n’y eust point de sentier si pres de
		la rive, elle ne laissoit de s’y faire chemin pour le plaisir qu’elle
		prenoit de voir le poisson qui, dans la claire eau de la riviere, s’en
		alloit. à petites trouppes, se jouant ensemble le long du bord. [274/275]</p>
		<milestone type="space"/>
		<p>Et poursuivant ainsi son voyage, se trouva sans y penser prés de
		la fontaine, où Celadon souloit cueillir le cresson dont il se
		nourrissoit. Et de fortune le berger s’estant couché sur le
		bord, s’y estoit endormy un peu auparavant. D’aussi loing que la nymphe
		l’apperceut, elle le prit pour Lycidas, par ce que ces deux: freres
		estoyent presque d’une, mesme taille, et avoient accoustumé
		d’aller vestus.l’un comme l’autre; et quoy que Celadon fust un peu
		plus grand, et eust le visage beaucoup plus grand et plus agreable, si
		est-ce que, s’approchant de luy, elle y fut deceue, tant pource qu’elle
		creut asseurement que Celadon n’estoit pas en ceste contrée, que
		pour le changement de son visage, ou pour l’opinion qu’elle avoit que
		Lycidas plein de jalousie, comme elle sçavoit bien qu’il estoit,
		se retiroit ainsi seul par ces lieux esgarez.</p>
		<p>Tant y a qu’elle s’assit aupres de Celadon, pensant qu’il fust
		Lycidas; mais voyant qu’il ne s’esveilloit point, elle resolut
		de continuer son voyage, et le laisser en repos. Il estoit
		couché sur le costé, et le petit sac où il souloit tenir ses
		lettres paroissoit un peu hors de sa poche, d’autant que sa juppe s’estoit
		retroussée. Elle y porta curieusement la main, et le tirant
		doucement sans qu’il s’esveillast, fit dessein de voir ce que c’estoit,
		et le luy faire chercher quelque temps avant que de le luy rendre, si
		c’estoit chose qui en meritast la peine.</p>
		<p>Elle part donc avec ce larrecin, et laisse ce berger endormy,
		qu’incontinent apres se resveilla. Et parce que le soleil,
		commençoit de passer sa chaleur plus ardente et qu’il ne
		s’estoit mis aupres de ceste fontaine que pour jouyr du frais que son
		onde, et l’ombrage des arbres voisins y conservaient, il partit de ce
		lieu et se mit dans le plus sauvage du bois. Mais d’autant que tout son
		entretien estoit de la memoire de sa bergere, il ouvre la petite boite
		qu’il portoit.au col, où estoit le pourtrait d’Astrée,
		et apres l’avoir contemplé quelque temps, il leut les paroles
		qu’il avoit autrefois escrites sur l’autre costé, qui estoient telles,</p>
	</div>
	<div class="contentci">
		<milestone type="space"/>
		<p>Privé de mon vray bien, ce bien faux me soulage</p>
		<milestone type="space"/>
	</div>
	<div class="contentl">
		<p>Helas! disoit-il, ô miserable: Celadon! que c’est
		bien maintenant que tu peux dire que, privé de ton vray bien, ce bien
		faux te soulage, puis que tu n’as plus que des biens imaginaires,
		[275/276] les autres t’ayans esté ravis par la personne mesme de
		qui tu les tenois. Et puis considerant le pourtraict, et parlant
		à luy, comme si c’eust esté Astrée mesme: Est-il
		possible, disoit-il, ô ma belle bergere, que je vous aye despleu
		? Mais est-il possible que, vous ayant despleu, je rive encore? Que je
		vous aye despleu, il est impossible selon ma volonté; mais que
		je vive apres cette faute, il est impossible selon mon affection.</p>
		<p>Et demeurant sur ceste consideration quelque temps muet, il reprit
		ainsi la parole; Si elle veut que je vive, pourquoy me bannit-elle du
		lieu où seulement je: puis vivre? Et si elle veut que je
		meure, pourquoy ne me l’a-t’elle commandé absolument? Mais quel plus
		expres commemdement faut-il que nous attendions que celuy qu’elle m’a
		fait de ne me presenter jamais devant elle? Puis qu’elle sçait
		bien que sa veue est ma vie, me deffendant ceste veue, ne me
		commande-t’elle pas de mourir?</p>
		<p>Et lors se reprenant: Cela sans doute, disoit-il, suffiroit pour me
		faire chercher le trespas, si je ne sçavois que ce qui est
		raisonnable au jugement des autres, est sans force de raison en elle.
		Il semble à chacun que c’est chose juste d’aymer celuy dont il
		est aymé, et que l’amitié ne se paye que d’amitié
		; et au contraire, elle.juge raisonnable de hayr ceux qui l’adorent.
		Pourquoy donc ne dois-je croire que ce commandement de vivre
		eslongné d’elle est plustost pour me faire souffrir davantage en
		vivant, que pour me faire abreger mes. peines par une mort
		avancée? Mais ce n’est pas encor ce qu’elle veut de moy, puis
		qu’elle sçait bien que je ne puis vivre ainsi. A-t’elle jamais
		demandé de moy que des preuves impossibles? Tesmoins, disoit-il
		peu apres, les commandemens que, de bouche et par lettres, elle m’a
		faits si souvent, de feindre d’aymer quelque autre, et rendre ceste
		feinte accompagnée de ces véritables
		démonstrations qui sont ordinairement avec les plus parfaites
		amitiez. Et lors, resserrant ce cher pourtraict pour lire les lettres
		où ce commandement luy estoit fait: Or sus disoit-il, vivons
		donc pour sa gloire, puis que nous ne le pouvons faire pour nostre contentement.</p>
		<p>Et à ce mot, ayant remis sa petite boitte dans son sein, il
		voulut prendre: les lettres qu’il portoit en sa poche, serrées
		dans un petit sac; mais l’y ayant quelque temps cherché en
		vain, il s’assit en terre, et espancha sur l’herbe tout ce qu’il avoit
		en l’une et en l’autre, et voyant qu’en, effect ce qu’il cherchoit n’y
		estoit point, il ramasse dans un pan de son saye tout ce qui estoit en
		terre, [276/277] n’ayant pas le loisir de le remettre en ses poches, et
		s’encourt en sa caverne, pensant l’y avoir oublié. Mais apres
		beaucoup de peine, il ne le peust trouver, car c’estoit ce que Leonide
		avoit desrobé. Il n’y eut feuille en sa caverne, ny de sa
		caverne à la fontaine, ny de la fontaine aux lieux où il
		avoit esté ce jour là, qu’il ne tournast et retournast,
		de sa main, voire de petits festus qu’il n’y avoit pas apparence qui le
		puissent couvrir, tant estoit grand le desplaisir de ceste perte et le
		desir de la recouvrer. Car outre qu’il tenoit ces lettres cheres, comme
		escrites de la main de sa bergere, encore les aymoit-il comme les
		tesmoins et de son bon-heur et de sa fidelité, et comme le plus
		doux entretien qu’il peust avoir en la miserable vie qu’il menoit. En
		fin voyant qu’il se travailloit en vain, et qu’il n’y avoit plus
		d’esperance de trouver ces cheres lettres: Helas! dit-il, croisant
		les bras l’un dans l’autre, et regardant pitoyablement le ciel, comme
		luy demandant justice, helas! quel injuste demon m’a ravy le peu de
		contentement qui me restoit? Demon, pour certain faut-il bien qu’il
		soit, puis que nulle personne n’a esté icy, et quand elle y eust
		esté, elle n’eust peu avoir le courage de commettre une si grande cruauté!</p>
		<p>Puis despliant les bras, joignant les mains, et entrelassant les doigts
		ensemble, laissoit aller ses bras nonchalamment sur ses cuisses: Tu
		estois encor trop heureux, disoit-il, ô Celadon! en cette
		miserable vie, ayant ces heureux temoignages de ta felicité
		passée; il ne faloit pas que, la volonté
		d’Astrée estant de te combler de toute sorte d’infortune., ces
		cheres et douces memoires contrevinssent à ce qu’elle avoit
		resolu. Console-toy donc en ta perte, et remercie le Ciel qui se rend
		si conforme à la volonté de ta bergere, qu’elle-mesme ne
		le sçauroit desirer d’avantage, et fay paroistre qu’il n’y a
		rigueur d’elle, ny force du Ciel qui t’en lasse, ny qui t’en separe
		jamais. Aussi ne faloit-il pas que pour te rendre affligé de
		toute espece de malheur, tu perdisses toute espece de consolation.</p>
		<p>Cependant Leonide, bien ayse de son larcin, s’estant à grand pas
		esloignée de ce berger,.toute curieuse alloit ouvrant les nœuds
		du petit sac, et voyant qu’il n’y avoit que des lettres, elle creut que
		c’estoient de celles de Phillis. Desirant donc outre mesure de voir les
		secrets de cette bergere, elle s’assit sous un arbre, et les desployant
		toutes en son giron, la premiere qu’elle rencontra fut telle.[277/278]</p>
	</div>
	<div class="contentli">
		<milestone type="space"/>
		<head type="chapitre">LETTRE D’ASTRÊE</head>
		<h3>A CELADON.</h3>
		<milestone type="space"/>
		<p>Que vous m’aymiez, je le croy, et vous le pouvez cognoistre en ce
		que j’ay agreable que vous m’en asseuriez. Que si vous aviez autant de
		cognoissance que de ressentiment d’amour, par la permission que je vous
		donne de me dire que vous m’aymez, vous jugeriez que je vous ayme, et
		par là vous seriez asseuré que vous avez de moy ce qu’il
		semble que vous souhaittez seulement pour estre bien-heureux. Si apres
		ceste declaration vous n’estes content, je diray que vous n’aymez point
		Astrée, puis que l’amitié ne doit rien desirer que l’amitié.</p>
		<milestone type="space"/>
	</div>
	<div class="contentl">
		<p>Quand Leonide, lisant ceste lettre, rencontra le nom
		d’Astrée, elle s’arresta tout court, et approchant le papier de ses yeux, releut
		deux ou trois fois ce mot. En fin se ressouvenant de la jalousie qui
		avoit esté entre Celadon, Lycidas, Astrée et Phillis,
		elle creut que peut-estre n’estoit-elle pas mal. fondée et qu’en
		effect Astrée pouvoit bien avoir aymé Lycidas; et pour
		ce, la repliant, la mit en son sein, et en prit une autre qu’elle
		trouva telle.</p>
	</div>
	<div class="contentli">
		<milestone type="space"/>
		<head type="chapitre">LETTRE D’ASTRÉE</head>
		<h3>A CELADON</h3>
		<milestone type="space"/>
		<p>N’advouerez-vous pas à ce coup, mon fils, que je vous ayme plus
		que vous ne m’aymez, puis que je vous envoye mon pourtraict, n’ayant
		jamais peu obtenir le vostre par toutes mes prieres? Mais Amour est
		juste en cela, puis qu’il sçait bien qu’il faut tousjours
		secourir premierement ceux qui en ont plus de necessité. La
		foiblesse de vostre amitié avoit plus de besoin de ce souvenir
		que non pas la mienne. Recevez-le donc, pour tesmoignage de vostre
		deffaut. Qu’en croyez-vous, Celadon? Penseriez-vous estre aymé
		de moy si je doutais de vostre affection? Je me moque, berger, car si
		j’avois cette opinion de vous, je ne voudrois pas que vous eussiez
		ceste creance de moy. Et pour ce, ne doutez point, tant, que je vous
		feray paroistre d’avoir memoire de vous, que ce ne soit un gage
		tres-asseuré de l’estat que je fay d’estre veritablement
		aymée de mon fils. [278/279]</p>
		<milestone type="space"/>
	</div>
	<div class="contentl">
		<p>Seroit-ce point, disoit Leonide toute estonnée, que
		Lycidas ayant trouvé apres la perte de son frere ces lettres entre ses
		meubles plus chers, les eust gardées pour l’amitié qu’il
		luy portoit ou de peur que ses secrets d’amour n’eussent esté
		veus par quelque autre? Mais si cela estoit, il ne les porteroit pas
		sur luy, de crainte de les perdre. Que seroit-ce donc, et comment les auroit-il eues?</p>
		<p>Et lors jettant la main sur la premiere qui se presenta, elle la trouva telle.</p>
	</div>
	<div class="contentli">
		<milestone type="space"/>
		<head type="chapitre">LETTRE D’ASTRÉE</head>
		<h3>A CELADON</h3>
		<milestone type="space"/>
		<p>Il vous sied bien, mon fils, d’avoir moins de courage que moy! Vous
		dites que c’est un signe que j’ayme moins que vous, mais voyez comme je
		l’entends au contraire. Ce qui me fait supporter toutes les peines qui
		se présentent pour vous, c’est sans plus l’amitié que je
		vous porte. Doncques ceste affection qui me fait surmonter les plus
		grandes peines doit estre la plus grande, et ainsi ce courage que vous
		blasmez en moy est une vraye marque de mon affection. Ne vous laisses
		donc plus emporter à l’ennuy que vous donnent nos communs
		ennemys (c’est ainsi, Celadon, que je les nomme et non pas nos peres)
		si vous voulez que je croye vostre amitié esgale à celle
		qui me fait non seulement surmonter, mais mespriser pour vous toutes
		sortes de peines et d’incommoditez.</p>
		<milestone type="space"/>
	</div>
	<div class="contentl">
		<p>Leonide leut ceste lettre, sans sçavoir presque ce
		qu’elle lisoit, parce que se representant le berger à qui elle avoit
		pris ce petit sac, et se ressouvenant d’en avoir ouy dire quelque chose
		à Galathée, lors que Celadon fut trouvé sur le
		bord de Lignon, elle entra en quelque opinion que ce fust luy, et non
		pas Lycidas. Et lors, considerant de plus, prés ces papiers,
		elle s’en asseura d’avantage quand elle vid quelques uns qui
		monstroient d’avoir esté mouillez; mais beaucoup plus encores,
		lors que regardant le sac, elle trouva que le cuir s’estoit
		retiré et ridé en certains lieux, car elle reconnut par
		là que veritablement c’estoit cestuy-cy dont Galathée luy
		avoit parlé. O dieux, dit-elle, frappant des mains ensemble, il
		n’en faut point douter.: c’est Celadon. Mais où avois-je les
		yeux que je ne l’ay pas connu quand je l’ay veu?</p>
		<p>Et lors ramassant en diligence tous ces papiers, elle les
		resserre [279/280] et s’en retourne bien plus viste à la fontaine où elle
		l’avoit laissé, qu’elle n’en estoit pas venue. Mais elle fut
		bien faschée de ne l’y trouver plus. Ah! fontaine, disoit-elle,
		et vous sejour solitaire, rendez-moy ce que je vous ay laissé!
		Rendez-le moy, ce berger, duquel ne voulant interrompre le repos, j’ay
		perdu entierement le mien!</p>
		<p>En proferant ces parolles, elle alloit tournant la veue tout à
		l’entour, pour voir si elle en pouvoit apprendre quelque nouvelle. Mais
		elle n’avoit garde, car il s’estoit desja retiré tout triste en
		sa caverne: apres avoir cherché en vain ce qu’elle luy avoit
		desrobé, En fin Amour, qui est prudent, luy fit prendre garde
		que l’herbe depuis la fontaine jusques assez loin de là estoit
		foulée comme un sentier nouveau, et qui n’est pas bien encor
		batu. Elle jugea, et certes fort à propos, que ce sentier la
		conduiroit où s’estoit retiré ce berger. Et de faicit
		c’estoit la. verité que Celadon ayant accoustumé de
		passer par là., lors que de sa caverne il s’en venoit en ce
		lieu, en avoit fait si souvent le chemin, que l’herbe en estoit
		foulée comme d’un nouveau sentier. Le prenant donc pour son
		guide, elle ne l’eust point suivy cinq ou six cens pas, qu’elle se
		trouva, proche du rocher où Celadon faisait sa retraitte;
		toutesfois, d’autant que les arbres et buissons qui luy estoient
		à l’entour le couvroient tout, elle eut presque peur de s’en
		approcher, craignant que ce ne fust le repaire de quelque loup ou
		sanglier, ou pour le moins de quantité de serpents. Et comme
		elle estoit en suspens, il luy sembla d’ouyr souspirer; ce qui luy fit
		connoistre qu’il y avoit quelqu’un. Mais jugeant aussi que les
		couleuvres et serpens sifflent quelquesfois presque de la sorte, elle
		ne s’en approchoit qu’avec apprehension, et si doucement que Celadon
		qui estoit dedans ne s’en aperceut point. Mais encor qu’à sa
		venue elle eust fait plus de bruict, le berger ne s’en fust pas pris
		garde, tant il estoit attentif à ce qu’il pensoit.</p>
		<p>Et lors que, suivant le sentier qui la conduisoit, elle eust fait le
		tour du buisson, et qu’elle fust venue prés de l’entrée
		par le costé de la riviere, elle l’ouyt souspirer beaucoup plus
		haut, et quelquefois parler; mais elle n’en pouvoit entendre les
		paroles, encor que le murmure de la voix vint jusques à ses
		oreilles. Cela fut cause qu’avec plus d’asseurance, elle vint doucement
		jusques à l’entrée, et se joignant contre le rocher, et
		puis mettant peu à peu la teste dedans, elle l’ouyt parler de
		cette sorte: Commençons desormais à bien esperer ô
		mon cœur, puis que tout ainsi [280/281] que la mesche de la lampe
		acheve de brusler, lors que le feu a consumé toute l’huyle, de mesme nous devons
		croire que nostre mal’heur finira, ayant desormais consumé peu à peu tous
		les biens et contentemens qui nous restoient. Heureuse perte, que je te
		cheris, si par ton moyen je puis sortir de la miserable vie que je
		treine! Ah! que je beniray le jour que vous m’avez esté ravis,
		ô mes chers papiers, si vostre regret me peut faire mourir, puis
		que je ne dois esperer que mes ennuis cessent qu’avec ma vie.</p>
		<p>Leonide qui l’escoutoit, fut touchée de tant de compassion,
		reconnoissant que veritablement c’estoit Celadon, et fut surprise d’une
		si soudaine joye, qu’encores qu’elle eust resolu de le laisser plaindre
		et l’escouter plus long temps, si fut-elle contrainte de s’en aller
		à luy, les bras ouverts, en luy criant: Ah! Celadon, c’est
		trop se plaindre, c’est assez avoir.eu de tristesse et de desplaisir;
		il est temps de changer de vie et de passer plus doucement vos jours.</p>
		<p>Si Celadon fut surpris oyant ceste voix tout à coup, et la
		voyant venir à luy, on le peut assez juger, puis que depuis le
		temps qu’il estoit venu en ce lieu, il n’y avoit veu personne, et
		qu’ayant l’esprit entierement en ses pensées, elle fut aupres de
		luy avant qu’il eust seullement ouy ce qu’elle disoit. Il se releva en
		sursaut; mais la surprise fut telle qu’il fut contraint de se rassoir,
		tant la vie qu’il avoit menée, et la mauvaise nourriture qu’il
		prenoit ordinairement l’avoient affoibly.</p>
		<p>Lors la nymphe, pour luy donner loisir de revenir à luy-mesme,
		s’assit sur son lict, et luy prenant la main: Et bien! Celadon, luy
		dit-elle en fin, estoit-ce pour faire cette vie que vous desiriez avec
		tant d’impatience de sortir d’entre les mains de Galathée?
		Est-il possible que nostre compagnie vous fust tant desagreable que
		vous la voulussiez fuyr pour celle des rochers et des bois?</p>
		<p>Le berger alors ayant repris ses esprits, luy respondit froidement:
		Vous voyez, belle Leonide, à quoy m’a reduit Amour, et
		jusqu’où peut parvenir la puissance que vous avez sur ceux qui
		vous ayment. – Comment, dit-elle, est-il possible que.l’amour d’autruy
		vous ayt fait mespriser de ceste sorte vostre propre conservation? –
		Mais est-il possible, respondit le berger, que vous qui vous, vantez de
		sçavoir aimer, ayez doute que mon affection ne me puisse encore
		porter à de plus grandes extremitez? – Pour le moins, repliqua
		la nymphe, si j’avois à mourir, [281/282] j’en voudrois demander
		la raison à celuy qui me condamneroit.
		– Et quelle autre meilleure raison, adjousta Celadon, dois-je
		desirer d’en sçavoir, sinon que celle qui peut tout sur moy le
		veut ainsi? Tellement que la raison de mon mal sera que mon
		bien luy desplait. – Miserable condition, dit la nymphe en le
		plaignant, que la. tienne, Celadon! – Tant s’en faut, dit-il, voyez,
		sage nymphe, combien vous estes deceue. Je ne sçaurois desirer
		plus de bien que le mal que je souffre; car en pourrois-je souhaitter
		un plus grand que de luy plaire? Et si mon mal luy plait,
		me pourrois-je douloir? Tant s’en faut, ne me dois-je point resjouir
		de ce qui luy est agreable? Et alors s’escriant: O heureux
		Celadon, dit-il, et en une chose moins heureux, qu’Astrée ne
		sçait pas que tu es heureux!</p>
		<p>Leonide luy oyant tenir ce langage, demeuroit tant estonnée
		qu’elle le regardoit avec admiration. En fin, apres avoir esté
		quelque temps muette, elle dit: J’advoue, berger, que si c’est aymer
		que ce que vous faites, il n’y a que vous entre tous les hommes qui
		sçachiez aymer; mais prenez garde que comme l’abus se mesle
		ordinairement parmy toutes les choses bonnes pour les corrompre et
		gaster, de: mesme la melancolie et l’opiniastreté ne prennent
		place parmy vostre amitié. – J’ay fort peu de soucy, respondit
		le berger, de tous les accidents qui me peuvent arriver, pourveu que
		mon amour n’y soit offencée. – Mais, dit Leonide, aymez-vous
		bien Astrée? – Vous me faites, respondit-il., une demande à
		laquelle vous pourriez bien respondre sans moy. – Si vous l’aymez,
		continua la nymphe, vous devez donques aymer ce qui est à elle;
		et si cela est, pourquoy ne vous aymez-vous, puis que vous estes
		tellement sien, que vous cessez d’estre vous-mesme? – Puis que j’ayme
		Astrée, repliqua le berger, je dois hayr tout ce qu’elle hait.
		Astrée veut mal au miserable Celadon: pourquoy donc, belle
		nymphe, ne luy porteray-je toute la haine qui me sera, possible? –
		Çhascun, dit-elle, est plus obligé à sa propre
		conservation qu’à la haine ou amitié d’autruy. – Ces
		loix, interrompit incontinent le berger, sont bonnes et recevables
		parmy les hommes, mais non pas parmy les amants.</p>
		<p>– Et quoy, dit la nymphe, laisse-t’on d’estre homme quand on
		devient amant? – Si vous appellez estre homme, dit-il, que
		d’estre subjet à toutes sortes de peines et d’inquietudes,
		j’advoue que l’amant demeure homme; mais si cest homme a une
		propre volonté, et juge toutes choses telles qu’elles sont, et
		non [282/283] pas selon l’opinion d’autruy, je nie que l’amant soit
		homme, puis que dés l’heure qu’il commence de devenir tel, il se
		despouille tellement de toute volonté et de tout jugement, qu’il
		ne veut ny ne juge plus que comme veut et juge celle à qui son
		affection l’a donné. – O miserable estat que celuy de l’amant!
		s’escria la nymphe. – Mais tant s’en faut, respondit incontinent le
		berger, miserable celuy qui n’ayme point, puis qu’il ne peut jouyr des
		biens les plus parfaits qui soient au monde. Et jugez,
		belle nymphe, quels doivent estre les contentements d’amour, puis que
		les moindres surpassent les plus grands qu’on puisse avoir en toutes
		les choses humaines sans amour. Y a-t’il rien de si aisé
		à divertir que les biens qui sont en la pensée? Et
		toutesfois, quand un amant se represente la beauté de celle
		qu’il ayme, mais encor cela est trop, quand il se remet seullement une
		de ses actions en memoire, mais c’est trop encores, quand il se
		ressouvient du lieu où il l’a veue, voire quand il pense qu’elle
		se ressouviendra de l’avoir veu en quelque autre endroit, pensez-vous
		qu’il voulust changer son contentement à tous ceux de l’univers? Tant
		s’en faut; il est si jaloux et si soigneux d’entretenir seul
		cette pensée, que pour n’en faire part à personne, il se
		retire ordinairement en lieu solitaire et reculé de la veue des
		hommes, ne se soucie point de quitter tous les autres biens que les
		hommes ont accoustumé de cherir et rechercher avec tant de
		peine, pourveu qu’avec la perte de tous il achette le bien de ses
		cheres pensées. Or, Leonide, puis que les contentements de la
		pensée sont tels, quels jugerez-vous ceux de l’effect, quand il
		y peut arriver? Comment, continuoit-il, jouyr de la. veue de ce
		que l’on ayme? l’ouyr parler? luy baiser la main? ouyr de sa bouche
		cette parolle: je vous ayme? est-il possible que la foiblesse d’un
		cœur puisse supporter tant de contentement? est-il possible que le
		pouvant, un esprit les conçoive sans ravissement? et ravy,
		qu’il ne s’y fonde et se sente dissoudre de trop de plaisir et de
		felicité? Je ne rapporte point icy les dernieres asseurances
		que l’on peut recevoir d’estre aymé, ny les
		languissemens dans le sein de la personne, aymée,
		parce que, comme ces contentements ne se peuvent gouster sans transport
		et sans nous ravir entierement à nous-mesmes, aussi ne
		peuvent-ils estre representez par la parole que trop
		imparfaitement. Or dites maintenant, belle nymphe, que l’estat d’un
		amant est miserable, maintenant, dis-je, que vous sçavez quelles
		sont ses extremes [283/284] felicitez! – J’avoue, dit la. nymphe,
		apres l’avoir escouté avec admiration, j’advoue que
		veritablement Celadon ayme, si c’est aymer que: d’estre hors de
		soy-mesme, et vivre seulement de pensées; mais que pour cela je
		ne l’estime miserable de le voir reduit aux imaginations pour avoir
		quelque contentement, tant s’en faut que ces parolles me persuadent le
		contraire, qu’elles me fortifient d’avantage en cette opinion.</p>
		<p>Mais, berger, laissons ce discours, puis qu’aussi bien il ne vous peut
		donner aucun alegement, et me dites quelle a esté vostre vie,
		depuis que je vous laissay. – Sage nymphe, respondit Celadon, celle que
		vous m’avez veu faire depuis que vous m’avez rencontré, c’est
		celle-là mesme que j’ay continuée depuis le jour que vous
		dites. Car au partir d’aupres de vous, je me suis venu renfermer en ce
		lieu, attendant que l’amour ou la mort m’en sorte. – Et pourquoy,
		dit-elle, n’allastes-vous en vostre hameau, où vos amis et vos
		parens vous regrettent si fort? – Astrée, dit-il, qui peut plus
		sur moy que mes parens ny mes amis, m’a deffendu de me faire jamais
		voir à elle, jusques à ce qu’elle me l’ait
		commandé. Et c’est pourquoy je vous ay dit que je me suis
		renfermé en ce lieu attendant que l’amour ou la mort m’en sorte; parce
		que si ma bergere m’avoit absolument commandé de ne me
		faire jamais voir à elle, il n’y a point de doute que je fusse
		sorty de ceste vie, aussi tost que revenu à moy, je recognus que
		Lignon ne m’avoit pas voulu donner la mort. Mais ayant bonne memoire de
		ses paroles, et me ressouvenant que ce bannissement n’estoit pas pour
		tous joins, mais seulement autant qu’elle demeureroit à me
		commander de revenir, j’ay vescu de cette sorte, attendant que l’amour
		me rappellast, comme il semble qu’elle m’ait promis, ou à son
		deffaut, la mort qui ne me sera jamais moins ennuyeuse qu’en l’estat
		où je suis. – Mais, comment, pauvre abusé, repliqua la
		nymphe, pouvez-vous esperer qu’elle vous rappelle, si elle ne
		sçait: pas où vous estes? – Amour, respondit-il, qui
		m’a conduit icy, n’a pas oublié le lieu où je suis, puis
		qu’ordinairement il m’y vient entretenir; et puis que c’est par luy
		que je dois esperer qu’elle me rappelle, il ne faut point, que je doute
		que sans moy il ne luy fasse bien entendre en quel lieu il m’a
		confiné. – Si vos imaginations, repliqua la nymphe, pouvoient
		autant sur les autres que sur vous il y auroit quelque apparence en ce
		que vous dites; mais croyez que les dieux n’aident guiere à
		ceux qui ne s’aident point eux-mesmes. Et ne pensez [284/285] que je
		vous en parle sans raison., car je sçay fort bien que, si
		Astrée vous sçavoit en vie, elle vous desireroit aupres
		d’elle. – Et comment, dit incontinent le berger, le
		sçavez-vous, belle nymphe? – Je l’ay appris, dit-elle, de la
		tristesse que je vois en son visage. – Elle se trouve peut-estre mal
		d’ailleurs, dit le berger, mais où l’avez-vous veue depuis que
		nous nous separames? – J’ay bien, luy dit-elle, à vous
		entretenir sur ces discours, et serois bien aise de vous raconter ce
		qui. m’est advenu depuis que nous nous quitames, pourveu que je vous
		visse faire meilleure chere que vous ne faites pas. – Cela, dit
		Celadon, ne vous en doit pas empescher, et croyez que vostre veue
		m’apporte autant de contentement qu’autre que je puisse avoir sans
		celle d’Astrée, de laquelle estant privé, le discours que
		vous me voulez faire m’est sur tout agreable. Alors
		Leonide reprit la parole de ceste sorte:.</p>
		<milestone type="space"/>
		<milestone type="space"/>
		<head type="chapitre">HISTOIRE DE GALATHÉE</head>
		<milestone type="space"/>
		<p>Vous desires: donc sçavoir, Celadon, de quelle
		façon j’ay vescu depuis quinze ou seize nuicts en çà. Je veux bien
		vous le raconter, à condition que si je vous ennuye par un trop
		long discours, nous le couperons où vous voudrez, et le
		reprendrons une autre fois, quand l’occasion s’en presentera.</p>
		<p>Sçachez donc que revenant de vous conduire, j’entrois dans le
		palais d’Isoure au mesme temps qu’Amasis montoit dans son chariot pour
		retourner à Marcilly, emmenant avec elle Galathée, parce
		que desireuse de rendre grâces à Hesus du bon succez que
		son fils Clidaman avoit eu en la bataille qui. s’estoit donnée
		contre les Neustriens, elle voulut que Galathée y fust, afin de
		rendre ceste solemnité plus celebre. Et parce que le retardement
		de telles actions ressemble en quelque sorte à l’oubly, et
		l’oubly à l’ingratitude, elle partit si promptement qu’elle ne
		donna pas mesme le loisir à la nymphe de nous pouvoir dire ce
		qu’elle vouloit que nous fissions de vous. Et quoy qu’elle en fust en
		une peine extreme, si n’osoit-elle en faire semblant, de peur qu’Amasis
		ne s’en prist garde, qui la tenoit tousjours par la main, non pas pour
		aucun soupçon qu’elle eust, mais seulement pour la caresser
		davantage. Estant donques contrainte d’entrer ainsi avec elle dans ce
		chariot, [285/286] tout ce qu’elle peut,ce fut de me dire alors que je
		luy aydois à monter: Vous, Silvie et Lucinde, viendrez dans le
		mien, et nous suivrez en diligence. Et moy baissant la teste, et leur
		faisant une grande reverence, je monstray d’avoir entendu ce qu’elle
		vouloit dire; mais je n’avois garde de luy obeir, car vous ayiez pris
		un chemin bien different. Et quoy que je previsse assez son courroux,
		si ne pouvois-je me repentir de vous avoir rendu ce bon office,
		eslisant plustost la haine de la nymphe que de faillir à
		l’amitié que je vous porte.</p>
		<p>Toutesfois, feignant que ç’avoit esté pour obeir à
		mon oncle, le rencontrant avec Silvie qui me cherchoit, je leur
		racontay de quelle sorte vous estiez eschappé, sans que personne
		y eust pris garde: Mais, leur dis-je, je ne fus de ma vie plus
		surprise que quand en entrant j’ay rencontré Amasis et
		Galathée, qui montaient en leur chariot, car j’estois perdue si
		elles m’eussent apperceue hors de la porte; encor ne sçay-je ce
		qui en sera lors que l’on sçaura ce qui est advenu. Mais, mon
		père, luy dis-je en sousrian, et vous ma compagne, vous
		m’ayderez tous deux à porter ceste charge. – Ma fille, me
		respondit Adamas, ne craignez jamais d’estre blasmée de faire ce
		que vous devez, ny de recevoir du desplaisir pour semblables occasions.
		Les dieux desquels dependent tous les evenemens, sont trop justes pour
		consentir à une chose tant inique; et si quelquefois il y a des
		,accidens qui semblent advenir au contraire, prenez garde, ma fille,
		qu’en fin le contentement s’en redouble, voire qu’il semble que ce ne
		soit que pour nous l’augmenter. Et parce qu’il est tres à propos
		que vous preniez peine de conserver les bonnes grâces de vostre
		maistresse, Silvie tesmoignera que vous n’avez rien fait qu’elle ne
		sçache bien, et afin de vous en descharger davantage, je veux
		bien que toutes deux vous la faciez entrer en soupçon de moy;
		car je ne seray jamais marry qu’elle croye que je haysse ce qui est
		contraire à la vertu, et vous permettais de l’en asseurer tout
		à fait, si. ce n’estoit que pour la detromper des faulses
		imaginations que Climanthe luy a données, il est necessaire que
		je ne luy sois point odieux entierement.</p>
		<p>Avec semblables discours, mon oncle taschoit de nous donner courage, et
		nous faire continuer en ce louable dessein; puis prit le chemin du
		costé de Laigneu, et nous celuy de Marcilly, non pas toutesfois
		sans consulter ensemble comme nous avions à respondre à
		Galathée, afin qu’il n’y eust point de contrariété
		[286/287] entre nous, sçachant assez qu’il n’y a œil plus vif ny
		plus penetrant que celuy de la jalousie. Au contraire la nymphe alloit
		faisant dessein sur dessein pour, ce qui estoit de la possession de sa
		chere Lucinde, estimant mon esprit, et louant ma ruse de vous avoir
		fait vestir de ceste sorte, ayant esperance que cest habit luy
		donneroit plus de commodité de vous avoir sans soupçon
		continuellement aupres d’elle. Non pas, berger, qu’elle consentit
		jamais à chose qui contrevinst à son honnesteté,
		ainsi que j’ay tousjours recogneu par ses actions, mais desseignant de
		vous espouser, et ne l’osant declarer tant qu’Amasis vivra, elle
		pensoit de pouvoir jouyr longuement de vostre presence sous cet habit.
		Et quoy qu’elle ne peut douter de l’affection que vous portez à
		la belle Astrée, en se flattant elle se figuroit que la veue que
		vous auriez de ses grandeurs et magnificences l’emporteroit aisement
		par dessus; l’amour d’une bergere, de sorte que s’en allant ainsi la
		plus contente du monde, il n’y avoit rien qui luy donnast alors de
		l’ennuy que la longueur du chemin.</p>
		<p>Mais quand elle fut arrivée à Marcilly, et qu’elle ne vit
		point entre les autres nymphes sa tant aimée Lucinde, en quelle
		inquietude fut-elle? et avec quelle promptitude fit-elle semblant
		d’avoir affaire en sa chambre, et de la chambre au cabinet? Moy qui
		prevoyois bien cet orage, je la suivois, mais non pas franchement comme
		de coustume; et faut que j’advoue que me sentant atteinte de quelque
		espece de trahison, je redoutoy sa.presence. Et toutesfois de peur
		qu’elle ne soupçonnast qu’il y eust de ma faute, aussi tost que
		je m’ouys apeller, je courus vers elle, et m’ayant commandé de
		pousser la porte sur moy: Et bien (me dit-elle), Leonide, qu’est
		devenu Celadon? – Madame, luy dis-je, contrefaisant un visage plein
		d’estonnement et de desplaisir, je ne sçaurois vous le dire, car
		aussi tost que vous estes partie, Silvie et moy l’avons cherché
		par tout le palais, et n’avons laissé lieu que nous n’ayons
		inutilement visité; et ne pouvons penser qu’autre qu’Adamas en
		puisse sçavoir des nouvelles. – Comment, dit Galathée,
		surprise de ceste responce si peu attendue, vous n’en sçavez
		donc autre chose? Et voyant que je ne luy respondois point: Ne vous
		avois-je pas commandé, continua-t’elle, d’en avoir plus de soin
		? Est-ce ainsi que vous faites ce que je vous ordonne? Et là
		s’estant encor arrestée pour quelque temps, et voyant que je ne
		luy disois mot: Allez, me dit-elle, Leonide, à ceste heure
		mesme vers votre oncle, [287/288] et si Celadon y est, ramenez-le icy;
		autrement ne vous presentez plus devant moy, et vous asseurez que je
		n’oublieray jamais ceste offence que je ne vous aye fait ressentir
		combien elle m’est cuisante. La voyant en si grande colere, et ne
		voulant luy repliquer de crainte de l’aigrir d’avantage, je luy fis la
		reverence, et sortis froidement du cabinet pour n’en donner
		cognoissance à mes compagnes. Silvie qui estoit aux. escoutes,
		me suivit jusques hors de la chambre, et nous estant eloignées
		contre une fenestre, je luy racontay tous les discours de
		Galathée, et comme elle m’avoit commandé de me retirer. –
		Je sçavois bien, respondit Silvie, qu’il estoit impossible que
		cet affaire se finist; sans la mettre en colere, mais j’eusse
		pensé toute autre chose plustost que ce que vous me dites.
		Est-il possible que ce desplaisir l’ait tant aveuglée qu’elle
		vous ait commandé de sortir de sa maison pour un soupçon
		si mal fondé? Et qu’est-ce que chacun, jugera de vostre depart
		? Et comment le couvrira-t’elle à Amasis mesme?</p>
		<p>Or bien, ma compagne, me dit-elle en fin, tout le mal est tombé
		dessus vous, encores qu’egalement j’aye contribué à la
		faute, si l’on doit: ainsi nommer ce que nous avons deu faire; mais
		puis qu’il en est ainsi, j’auray soin de vous faire revenir le plustost
		qu’il me sera possible. Cependant si l’on me demande la cause de vostre
		absence, je diray qu’Adamas a supplié Galathée de vous
		laisser, pour quelque temps chez luy, ayant intention de voir s’il
		pourrait faire naistre quelque amitié entre Paris son fils, et
		vous,.et je ne le diray qu’en secret afin qu’il s’esvente moins.</p>
		<p>A ce mot. nous nous baisames., et nous recommandant aux dieux, je vins
		trouver mon oncle à qui je racontay tout ce qui s’estoit passé.</p>
		<p>Cependant. Galathée estant demeurée seule en son cabinet,
		et voyant tous ses desseins tant esloignez qu’elle n’esperoit plus d’en
		pouvoir r’approcher les occasions, fut tellement oppressée, de
		ce desplaisir, que s’abbouchant sur un petit lid. verd, elle demeura
		fort long temps sans respirer. Mais en fin y estant contrainte, elle
		reprit l’haleine avec un grand helas! et puis le redoublant par
		plusieurs fois, apres s’estre. relevée elle jetta les yeux par
		hasard sur un grand miroir, qui estoit vis à vis d’elle, et s’y
		considérant toute en larmes: Helas! Galathée,
		disoit-elle, à quoy te sert cette beauté dont tu as
		esté tant estimée par ceux qui [288/289] en estoient
		idolatres, puis, qu’elle n’a peu esmouvoir celuy à qui tu as
		tant desiré de plaire, et qu’elle n’est plus que la vile
		despouille d’un berger, voire si vile qu’il ne l’a pas seulement pour
		agreable? Ne suis-je point la plus malheureuse du monde, puis que
		celuy que j’ayme et qui n’a rien en soy de plus recommandable que mon
		amitié la mesprise, et la fuit pour celle d’une vile et ingrate
		bergere? Helas! desseins, dont les commencemens m’estoient si doux,
		et agreables, combien m’en est le progrez amer et fascheux? Et lors
		s’estant teue pour quelque temps, elle reprit ainsi en s’escriant:
		Mais est-il bien vray, Celadon, qu’en fin tu ne m’aymes point? Est-il
		possible que je n’aye peu te retirer de l’affection d’une bergere?
		Peut-il estre qu’une beauté rustique; une champestre, une
		sauvage, ait eu plus de pouvoir sur ton ame que la mienne? Faloit-il
		que pour ma punition le Ciel te fist si aimable et si peu avisé?</p>
		<p>Elle eust continué d’avantage, n’eust esté que Silvie
		sçachant qu’Amasis la venoit voir, parce qu’on luy avoit dit
		qu’elle se trouvoit mal, fit du bruit à la porte et après
		l’avoir ouverte, l’advertit de la venue de sa mere. Elle incontinent se
		sechant les yeux le mieux qu’il luy fut possible, se coucha de son long
		sur le lict, et se mit un linge sur les yeux, feignant de dormir. Cela
		fut cause que Silvie ressortant, rencontra à sa porte Amasis,
		à qui elle raconta le mal de Galathée, luy disant qu’elle
		ne croyoit pas que ce fust autre chose qu’une migraine qui se passeroit
		aussi tost qu’elle auroit un peu reposé. Elle la creut
		aisément, d’autant que s’estant approchée de
		Galathée, elle luy vit le visage tout en feu. La nymphe à
		la venue de sa mere, fit semblant de s’esveiller, et se levant en
		sursault, luy fit la reverence, et tenant une main sur les yeux,
		reconfirma ce que Silvie luy avoit dit. Elle luy conseilla de se mettre
		au lict pour se reposer pour ce soir, afin qu’elle peust mieux assister
		au feu de joye qui se devoit faire dans deux ou trois jours. Et apres
		avoir parlé à elle quelque temps, elle
		se retira pour luy en donner le loisir.</p>
		<p>Galathée qui estoit bien aise de cette excuse pour estre seule,
		fit sortir chacun de. sa chambre, et s’estant deshabillée, se
		mit au lict, ne voulant autre aupres d’elle que Silvie à qui
		elle ordonna de demeurer en sa ruelle afin qu’elle la peust. entendre
		si elle l’appelloit. Silvie qui sçavoit bien quel estoit ce mal,
		preparait les remedes qu’elle prevoyoit estre necessaires, mais elle
		fut bien deceue, car la nymphe demeura jusques à la nuict sans
		[289/290] parler, comme si elle eust attendu que Silvie
		commenças. En fin quand l’heure du repas fust venue: Allez-vous
		en souper, dit Galathée, et faites venir icy quelque autre
		jusques à ce que vous soyez de retour, car quant à moy,
		je ne veux point manger. – Madame, respondit Silvie, je vous supplie
		que je demeure pres de vostre lict, aussi bien le repas ne me
		sçauroit profiter, vous sçachant sans repos. – Vrayement,
		dit le nymphe, ma mignonne, je vous en sçay bon gré, et
		croyez que je reconnoistroy ceste bonne volonté, sans que
		l’ingratitude des autres m’en empesche. Mais dites-moy tout
		franchement, je vous prie, luy dit-elle, se relevant sur son lict, et
		tirant le rideau, n’avez-vous point pris garde comment Leonide a fait
		eschapper Celadon? – Madame, respondit Silvie, si c’est ma compagne,
		il faut bien dire que c’est le plus finement que l’on sçauroit
		imaginer, car elle n’a jamais bougé d’avec moy. Et s’il vous
		plaist que je vous en die ce que j’en pense, je vous asseure, madame,
		que je crois que si quelqu’un luy a donné le moyen de s’en
		aller, ce doit estre sans doute Adamas, par ce qu’au mesme temps que
		vous avez commencé de disner, j’ay pris garde qu’il a tire
		Celadon à part, et luy a parlé d’affection assez long
		temps. De plus j’ay remarqué que quand il nous a veues en peine
		de le chercher apres vostre despart, il a hoché deux ou trois
		fois la teste en sousriant, et mesme quand nous sommes parties toutes
		affligées de ce que nous ne l’avions peu trouver. Aussi bien,
		nous a-t’il dit, n’a-t’il que trop demeuré ceans, et eust
		esté à propos qu’il n’y fust jamais entré. –
		Comment, dict Galathée, il est donc bien vray que Leonide n’y a
		point consenty? – Madame, respondit discrettement Silvie, je ne vous
		asseureray pas qu’elle n’ait point de part à ceste faute, mais
		je vous diray bien que mon opinion est qu’elle n’y en a point, et que
		si quelqu’un est coulpable, outre l’ingratitude de ce berger, je pense
		que c’est Adamas, – Ne me parlez-vous point de ceste sorte, dit-elle,
		pour excuser vostre compagne? Vous estes trop bonne, car si elle avoit
		autant d’avantage sur vous, ne doutez point qu’elle, ne s’en prevalust
		bien mieux. C’est la. plus malicieuse et la plus jalouse; que je vis
		jamais de toutes celles qui s’approchent de moy, et principalement
		quand je parle à vous. – Madame, respondit Silvie, jamais la
		considération d’aucune de mes compagnes ne me. fera manquer
		à ce que je vous dois. Et quant à leur envie et jalousie,
		cela ne m’en fera non plus jamais reculer. Et ne sçaurois en
		vouloir mal à Leonide, [290/291] car je juge que si elle ne vous
		aymoit point, elle ne seroit pas jalouse de celles qui vous approchent.
		– Ma mignonne, dit Galathée, en luy prenant la teste des deux
		mains, et la baisant au front, il est tout vray que vous estes trop
		avisée pour vostre age, et qu’à vostre consideration je
		veux r’appeller Leonide, à qui j’avois deffendu ma maison;
		mais avec protestation que je veux que vous soyez la plus proche de ma
		personne, et que c’est à vous que je remettray tous mes secrets.
		Jusques icy vostre bas; age m’en a empeschée, mais je connois
		à ceste heure que si. vostre corps est jeune, vostre esprit est
		vieux et sage. Et pour-ce tenez, vous d’or en là le plus pres de
		moy que vous pourrez, et: sans que je vous appelle, entrez librement
		par tout où je seray, car je le veux ainsi. Et afin que Leonide
		vous soit obligée, mandez luy ce que vous avez fait pour elle et
		qu’elle revienne. – Madame, respondit Silvie, en luy faisant une grande
		reverence,-et au lieu de la main baisant son linceul, l’honneur que
		vous me faites est si grand que je ne l’oubliray jamais, et ne
		sçaurois penser qu’autre consideration que vostre seulle
		bonté vous ait peu pousser à me faire ce bien. Je le
		reçois comme ceux que les dieux nous envoyent outre nostre
		merite, et vous jure, madame, que de volonté et fidelité
		je ne failliray non plus en ce que je connoistray concerner vostre
		service, qu’à ce que je dois aux grands dieux mesmes. Et quant
		à ce qui touche Leonide, ne seroit-il point plus à propos
		que vous attendissiez le jour des feux de joye qu’Adamas fera, afin que
		vous fassiez semblant de remettre cette offence à sa
		consideration. – Mais, m’amie,. respondit-elle, c’est contre Adamas que
		je suis en colere, puis que c’est luy qui m’a fait ceste offence. –
		Madame, repliqua Silvie, me permettez-vous de vous dire un conseil que
		ma mere me donna quand je la laissay? – Ma fille, me dit elle,
		ressouvien-toy, quand quelqu’une de tes compagnes t’aura fait
		desplaisir, de ne leur faire jamais paroistre que tu leur en vueilles
		mai, que quand tu auras le moyen.de t’en venger. Car si tu le fais en
		autre saison, cela ne servira qu’à l’aigrir d’avantage contre
		toy, et à te faire ouvertement ce qu’elle ne faisoit qu’en
		cachettes.Je veux dire aussi, madame, que vous ne devez point faire
		paroistre la mauvaise satisfaction que vous avez d’Adamas que vous ne
		la luy puissiez faire ressentir, de peur que se voyant hors de vos
		bonnes grces, il ne face ou die chose qui vous rende encor plus de.
		desplaisir. Ainsi par la prudence de ceste jeune nymphe,
		Galathée oublia [291/292] une partie de la colere qu’elle avoit
		contre moy, et se resolut de n’en faire rien paroistre à mon
		oncle que la saison ne fust changée, de quoy Silvie m’avertit
		incontinent, afin qu’Adamas ne faillist
		pas de se trouver aux festes que Amasis preparoit.</p>
		<p>Mais cependant Polemas n’estoit point sans peine, car il voyoit
		que par toutes les nouvelles qui venoient de l’armée des Francs,
		il y avoit tousjours tant de choses à l’avantage de Lindamor,
		quel’onparloit plus de luy presque que de tout le reste, et que
		cela estoit cause qu’il s’acqueroit merveilleusement la voix de
		chascun, et qu’au contraire on le tenoit presque pour un faineant,
		de sorte qu’il sembloit que la gloire de son rival diminuast la
		sienne d’autant. Mais ce qui luy faschoit le plus, c’estoit que
		la ruze de Climanthe, dont je vous ay autresfois parlé, n’avoit
		rien fait à son advantage; et ne sçachant pas ce qui en
		estoit advenu, il estoit le plus confus homme du monde. Toutesfois
		encor qu’il vist tous les jours la nymphe et qu’il I’entretinst bien
		souvent, si n’osa-t’il luy en faire jamais semblant; tant s’en
		faut, une fois que Galathée luy en parla pour esprouver si ce
		que je luy avois dit de la ruze de Polemas et de Climanthe estoit
		veritable, il feignit de sorte de n’en sçavoir rien, que la
		nymphe perdit tout à faict le doute où je I’avois mise,
		m’accusant en son ame d’avoir inventé cette menterie à l’advantage
		de Lindamor, ainsi que j’ay sceu depuis par le rapport de Silvie, à
		qui la nymphe racontoit toutes ces choses.</p>
		<p>Cependant je passois une vie qui n’estoit point desagreable,
		si j’eusse eu le bien que j’ay maintenant de vous voir. Car, Celadon,
		il faut que vous sçachiez que Paris est tellement devenu
		amoureux de Diane, que delaissant sa premiere façon de vivre, il ne
		s’habille plus qu’en berger, et ne se soucie que des exercices de
		berger. – Est-ce de Diane, dit Celadon, qui est fille de la sage Bellinde?
		– C’est, respondit la nymphe, de celle-là mesme. – Je vous
		asseure, adjouta le berger, que c’est bien une, des plus belles,
		des plus sages et des accomplies bergeres que je vis jamais, et ,
		qui merite une aussi bonne fortune, et je prie Teutates qu’il la
		luy envoye. -Je suis, dit la nymphe, de vostre opinion, mais
		je ne croy pas que Paris l’espouse, car elle m’a dit quelquesfois
		que je luy en ay parlé, qu’à la yerité elle ayme
		et honore Paris, et qu’elle connoit bien l’honneur qu’il Iuy fait de la rechercher
		et l’advantage que ce 1uy peut estre; mais qu’elle ne sçait
		pourquoy elle ne le peut aymer d’autre sorte, que comme s’il estoit
		[292/293] son frere, qu’elle reconnoit bien ses merites, mais qu’il luy est
		impossible de l’affectionner d’autre sorte. – Comment? interrompit
		Celadon, en sont-ils desja venus si avant? et vous parle t’elle
		familierement de ces choses? Je le trouve estrange, me ressouvenant de
		son humeur, qui est assez retenue, voire mesme
		si retirée, que ses compagnes qu’elle ayme le plus,qui
		sont,comme je crois, Astrée et Phillis, sçavent fort peu de ses
		intentions. – O berger, respondit la nymphe, depuis les trois ou quatre
		lunes que vous n’y avez esté, tout y est bien changé. Car
		Astrée, Diane et Phillis ne sont qu’une mesme chose; elles sont ordinairement
		ensemble, et depuis vostre perte vous diriez que Diane a succedé
		à vostre place. De plus vous avez autresfois veu Silvandre, que
		l’on appelloit le berger sans affection: il est maintenant si fort
		amoureux que, peut-estre, si ce n’est Celadon, il n’y en eut jamais
		en vostre hameau qui le fust davantage, et cela luy est aven
		comme je vous vay dire. Phillis et luy entrerent en different
		de leurs merites, et parce que le berger, qui a l’esprit vif, et a
		frequenté les escoles des Massiliens, selon que je luy ay ouy
		dire, avoit des raisons plus fortes et plus pressantes que la bergere,
		elle qui est d’une humeur tres-agreable, proposa que Silvandre,
		pour rendre preuve de son merite, fut condamné de servir avec
		tant de discretion une bergere qu’il s’en fist aymer. Le berger
		accepta ce qu’elle proposoit, à condition que Phillis fut
		contrainte , d’en faire de mesme. Apres plusieurs difficultez,
		Astrée, Diane et moy, ordonnasmes que tous deux serviroient ,une mesme
		bergere, et que dans trois mois ceste bergere jugeroit lequel des
		deux avoit plus de merites pour se faire aimer. cela estant ainsi
		resolu, Diane fut esleue pour estre servie de tous deux. De sorte
		que depuis ce temps, Phillis fait si bien la passionnée qu’il
		n’y a berger qui s’en sceust mieux acquitter.</p>
		<p>Or voyez ce qui est advenu de cette feinte: Silvandre, qui,
		comme je vous disois, estoit jadis si desdaigneux, est en faignant
		devenu si esperduement amoureux de Diane qu’il n’y a personne qui ne
		recognoisse bien qu’il outrepasse la feinte; et si je m’y sçay
		cognoistre, Diane donnera son jugement à son advantage. Car
		encor que la froideur et la modestie de ceste bergere soient
		tres-grandes, si recognoit-on bien qu’elle n’a point sa recherche
		desagreable, et quant à moy, j’avoue que, horsmis Celadon, je ne
		cognois berger plus digne d’estre aymé. Et parce que ceste
		feinte recherche est cause que Phillis est presque tous- [293/294]
		jours avec Diane, et que Silvandre ne laisse Diane que le moins qu’il peut,
		Lycidas vostre frere a creu qu’il y avoit de l’amour entre Phillis, et
		Silvandre, et se l’est tellement persuadé qu’il a conceu une si
		grande jalousie qu’il ne les peut souffrir ensemble. Et d’autant que
		Phillis ne peut se bannir de la compagnie d’Astrée, et que Diane
		est tousjours avec elle, et Silvandre aupres de Diane, le pauvre
		Lycidas ne le pouvant souffrir, ne voit plus Phillis que par des
		rencontres qu’il ne peut esviter.</p>
		<p>– Voilà bien du changement, respondit le triste Celadon, et
		faut que j’advoue qu’ils sont tous bien fort à plaindre, et
		Lycidas sur tous, puis qu’il est retombé en ceste dangereuse
		maladie d’amour. Mais je ne le trouve point estrange, ayant tousjours
		esté le naturel de mon frere de se laisser aller à ces
		impressions. Je proteste quant à moy, que nous ne sommes point freres de ce
		costé là. Je ne veux pas nier que je n’aye esté
		une fois jaloux, mais je crois que c’est que les amans y sont subjets
		une fois en leur vie, comme l’on dit que les petits enfans le sont à des
		certaines maladies dangereuses qui ne leur viennent qu’une fois.
		Phillis aussi n’est pas peu à plaindre qui, ayant donné
		tant d’asseurances de bonne volonté à Lycidas, le voit
		toutesfois entrer en doute de son amitié. Mais je crois que la cognoissance qu’elle
		a que ceste jalousie en mon frere n’est qu’un excez d’amour,
		luy fait porter ce desplaisir avec moins d’impatience. Quant à
		Silvandre, et à Diane, encores qu’il faille confesser qu’il
		estoit impossible que deux sujets d’amour se puissent rencontrer plus
		esgaux, car si Diane en beauté et en biens de fortune surpasse
		Silvandre, la vertu et le merite du berger les peut bien contrepeser,
		si est-ce que je les plains tous deux infiniment, parce que les
		ayant veu vivre tellement maistres de leurs actions, qu’il n’y
		avoit rien qui peust interrompre leur repos que leurs affaires
		domestiques, et sçachant par experience en quel cahos de
		troubles et d’inquietudes ils se vont plonger, il est impossible que je ne
		sois touché de pitié de leur voir faire un changement si
		desavantageux. Voilà, sage nymphe, qui nous apprend qu’il n’y a
		point de bon-heur asseuré entre les hommes.</p>
		<p>Celadon, respondit la ,nymphe, je crois que vous seriez le
		mesme Teutates, si vous leur pouviez persuader qu’ils ne fussent
		beaucoup plus heureux qu’ils n’estoient autrefois; et mesme
		Silvandre, de qui la compagnie est au double plus aymable.qu’elle
		ne souloit estre, à ce que j’ay ouy dire à ceux qui l’ont
		veu aupa–[294/295] ravant.</p>
		<p>– Quant à moy, dit Celadon, je suis en cela de l’opinion
		de ce berger, car s’il y a en amour quelque peine, en quelle sorte
		de vie n’y en a-t’il point? Mais si vous considerez quels sont
		les contentemens que l’on reçoit d’aymer, et d’estre aymé
		d’une personne qui le merite, je ne croy point que vous ne m’accordiez
		que ce n’est pas vivre heureusement que de passer son age sans
		amour. – Ah! Celadon, dit la nymphe avec un grand soupir,
		combien sont cherement vendus ces contentemens que vous
		dites! Je m’en remets à vous-mesme, si vous en voulez avouer
		la verité sans passion. – Tous ceux qui ayment, repliqua
		Celadon, ne rencontrent pas des Astrées. – Mais, adjoosta Leonide, si
		vous ayez ceste opinion, pourquoy disiez-vous que vous le pleigniez? –
		Parce, respondit Celadon, que tout ainsi que c’est une
		douce chose de vaincre à la luitte ou à la course, tout
		au contraire d’estre vaincu, de mesme je crains qu’y ayant beaucoup de
		travail en l’amour, ils ne soient vaincus ou estonnez par les difficultez, et ne
		s’en retirent avant que de les avoir surmontées. Et n’ay-je pas
		raison de plaindre ceux que je vois entrer en ce danger dont l’issue
		est incertaine? Mais je m’estonne comment vous avez tant appris des
		nouvelles de Diane, que j’ay tousjours cogneue pour la plus secrette de nos bergeres.</p>
		<p>– L’amour de Paris, respondit-elle. en a esté cause; qui
		me l’a fait voir plus souvent que je n’eusse pas fait. Encor que
		j’eusse beaucoup de volonté d’aller en vostre hameau, pensant que vous
		y fussiez, et lors que j’estois en peine de trouver quelque bonne
		excuse, Amour me fit rencontrer Paris qui, ne voulant perdre
		l’occasion qui se presentoit, dés le soir que j’y arrivay, me
		parla de ceste sorte: Ma sœur (car Adamas veut que nous nous nommions
		frere et sœur), ne vous ressouvenez-vous plus du contentement que vous
		eustes la nuit que vous couchastes aux hameaux d’Astrée et de
		Diane, et combien leur conversation est agreable? Moy qui
		sçavois bien qu’il y avoit esté plusieurs fois depuis, je
		luy respondis: Si fay, mon frere, mais j’ay opinion que vous en avez
		eu meilleure memoire que moy, à ce que j’ay ouy dire.</p>
		<p>– Il est vray, me dit-il, et je ne nieray point que leurs merites ne
		m’ayent donné plus de volonté d’acquerir l’amitié
		de ces belles et sages bergeres que je n’en ay fait paroistre. – O!
		mon frere luy dis-je, vous m’en dite; plus que je ne vous en demande.
		– Je voy bien, me repliqua-tlil en sousriant, que c’est que vous
		voulez dire, et je le vous advoue librement, afin de vous convier
		[295/296] à ne refuser point une requeste que je vous veux
		faire, vous en conjurant par ceste consideration et par toute nostre
		amitié. – Puis que c’est par nostre amitié, luy dis-je,
		demandez ce que vous voudrez, car il n’y a rien que je refuse à
		mon frere, estant ainsi conjurée. – Je vous supplie donc,
		continua-t’il, que, cependant que vous ne retournerez point à Marcilly, vous
		vueillez aller sur les rives de Lignon passer les apres-disnées
		en la compagnie de ces belles et sages bergeres, et je vous y suyvray.
		Aussi bien trouverez-vous icy les jours fort longs, ayant
		accoustumé la Cour de Galathée, outre que les rivages de
		Lignon ont des ombres fresches et si plaisantes qu’il est impossible de
		s’y ennuyer. On y voit l’onde claire et nette, si peuplée de toute sorte de
		poissons, qu’à peine se peuvent-ils couvrir de l’eau. Vous y
		entendez mille sortes d’oyseaux, qui des proches boccages font retentir
		leur voix avec mille echos. Il y a des fontaines si fresches et claires
		qu’elles convient les moins alterez d’en boire. – Bref, luy dis-je en
		sousriant, on y rencontre des plus belles et agreables bergeres de
		toute la contrée. – Il est vray, me
		dit-il, et tout cela ne vous doit-il pas convier d’y aller? – Tout ce
		que vous me racontez, luy dis-je, ne m’esmeut point au prix de la
		volonté que vous en avez, car pour toutes ces choses, mon frere
		mon amy, je viens du palais d’Isoure, où j’ay bien eu le loisir
		d’en passe: mon envie. Mais puis que vous desirez que j’aille voir
		ces bergeres, je le feray, pourveu que vous me disiez à,
		laquelle vous en voulez: je veux dire si c’est à Astrée ou
		à Diane. – Vous estes devenue bien curieuse en peu de temps, me
		dit-il. – Je l’advoue, luy respondis-je, mais cela ne m’empeschera pas que je
		ne vous face cette demande encor une fois, et que si vous me la
		refusez, je ne die qu’en peu de temps aussi vous estes bien
		devenu secret, puis que vous m’en disiez auparavant plus que je
		n’en voulois sçavoir. – Et quoy? ma sœur, me dit-il, ayant si
		peu de merites, pourriez-vous penser que je m’adressasse à la
		justice? – Je vous entends, Puy dis-je, vous voulez dire Astrée; mais
		aussi, mon frere, prenez garde que la veue de ceste Diane ne vous
		face devorer à vos desirs. – Or considerez, me repliqua-t’il, en
		quel estat je suis. Je vous jure, ma sœur, que je voudrois estre
		en danger d’en estre mangé, voire de mes chiens, aussi bien
		qu’Acteon, pourveu que j’eusse le bon-heur de voir ceste Diane
		nue. – Est-il possible, luy dis-je, que vous fassiez si peu de conte
		[297/298] de vostre vie? – Ce n’est pas, me respondit-il, que
		j’estime peu ma vie, mais c’est que j’estime infiniment la veue de tant
		de beautez. Et puis qu’aussi bien il faut mourir, et que peut-estre la
		vie me laissera sans avoir ressenty nul contentement esgal,
		n’ay-je pas raison de ne la plaindre point, pourveu qu’avec un
		tel prix ceste felicité me soit acquise? – Quant à moy,
		respondis-je, je ne vous blasmeray jamais d’une si belle eslection, mais je
		ne laisseray pas d’en craindre la peine pour vous. – Ma sœur,
		me dit-il, la difticulté est la pierre où les desirs
		s’aiguisent. Mais dites-moy franchement, serez-vous à ma consideration une
		heure du jour bergere? – Comment? dis-je, que je prenne leur
		habit comme vous celuy de berger? – Non pas cela, me dit-il,
		car outre que ce vous seroit de l’incommodité, encor ne
		rapporteroit-il rien à l’acheminement de ce que je desire. Je
		veux seulement estre aupres de ces bergeres, feignant de vous y accompagner. – Je
		feray, mon frere, tout ce que vous voudrez, luy dis-je,
		mais prenez garde que ceste couverture ne nuise à vostre dessein;
		car voyant de ceste sorte Diane, elle ne vous sera point obligée
		de vostre veue. – Celle; me dit-il, dont vous parlez, n’est pas
		personne qui se paisse de ces vanitez, et qui n’ait assez de
		jugement< pqur discerner mes actions, et les discernant en louer la discretion,
		outre que la cognoissance qu’elle aura de mon amour par ces visites
		sera la moindre d’une infinité que je luy donneray à
		toutes les heures. Cette resolution fut donc.prise de ceste sorte entre nous, et
		dés le soir mesme, Paris fit entendre à Adamas que s’il
		le trouvoit bon, il m’accompagneroit à la chasse où
		j’avois envie d’aller le lendemain. – Non pas, luy dit-il, la seulement, mais par
		tout où elle voudra, car j’en ay tant aymé le pere, que quoy
		que je fasse, je ne m’acquitteray jamais envers la fille de l’amitié
		que je luy ay portée. Paris n’attendoit
		que ceste declaration pour parachever son dessein.</p>
		<p>Cela fut cause que le lendemain, apres avoir disné de bonne
		heure, nous descendismes la colline de Laignieu, et passant la
		claire riviere de Lignon sur le pont de Trelin, nous vinsmes suivant
		la riviere, jusqu’auprés de la Bouteresse, où remontant
		un peu, et laissant le temple de la bonne Déesse à main
		droitte, nous vinsmes sur un lieu relevé, d’où nous
		pouvions voir presque tous les destours de Lignon, et les lieux
		où les bergers menent paistre
		leurs troupeaux; mesmes nous y en vismes qui, pour estre trop
		[297/298] esloignez, ne peurent estre recognus de nous. Et lors que par
		un petit sentier nous commencions à descendre dans la plaine:
		Voyez-vous, luy dis-je, mon frere, en la luy monstrant du doigt,
		ceste touffe d’arbres qui est à main droitte, et qui s’approche
		un peu du bord de la riviere, c’est le premier lieu où je vis
		jamais Astrée, Diane et Phillis, et si vous eussiez esté
		avec moy au lieu de Silvie, vous eussiez peut-estre appris plus de leurs
		nouvelles que nous ne fismes, car lassées du chemin nous nous y
		endormismes, et cependant ces trois bergeres se vindrent assoir de
		l’autre costé sans nous avoir apperceues. Et ne faut point
		douter qu’elles n’y demeurerent muettes, mais par malheur quand nous
		nous esveillasmes, elles partirent. II est vray que depuis j’y revins
		seule au retour de Feurs, et ce fut lors que vous me rencontrastes,
		et que j’y apris bien des nouvelles de Diane! – Ah! ma sœur, me
		dit-il soudain, que j’ay bonne memoire de ce que vous me dites!
		Ce fut au temps que je commençay d’aymer autruy plus que
		moy-mesme. Mais par la chose que vous aymez le plus, je vous supplie
		de me dire ce que vous en sçavez. Ayme-t’elle quelque chose?
		– Voyez, luy respondis-je en sousriant, comme vous estes desja
		devenu jaloux, et que seroit-ce de vous, si vous en sçaviez
		davantage? Contentez-vous que je vous en diray ce que je cognoistray
		estre necessaire que vous sçachiez. – Mauvaise sœur! me
		dit-il, vous me traittez comme les enfans ausquels on monstre des
		pommes pour leur en donner seullement envie, et apres on les leur refuse.</p>
		<p>– Aussi, luy dis-je, les amants ne sont guiere differents des enfans.
		– Et quoy? continua-t’il, je ne sçauray donques point à
		cette heure si elle ayme ou non? – Il y a plus de danger, luy dis-je,
		qu’elle ne vous vueille point aymer, qu’il n’est pas à craindre
		qu’elle en ayme quelque autre. – Quoy que vous me fassiez,
		dit-il, une fort grande menace, si suis-je plus ayse de l’asseurance
		que vous me donnez qu’elle n’ayme personne, que je ne suis en
		peine de la doute que vous avez qu’elle ne me vueille point
		aymer. – Et pourquoy, luy respondis-je, ne voudriez-vous point
		avoir un bien si quelque autre y avoit part? – Pour vous respondre,
		dit Paris, il faudroit faire une longue distinction des biens; si
		vous diray-je briefvement qu’il y en a qui sont d’autant meilleurs
		qu’ils sont plus communicables, et d’autres d’autant plus à
		estimer qu’ils se communiquent moins, et en ce: dernier ordre, il faut
		selon mon opinion, que les biens d’amour soient mis. – Je croy,
		respondis-je, que si j’estois capable d’aymer, j’en auroy ceste
		[299/300] mesme creance, mais que cette peur ne vous diminue point les
		faveurs que vous en recevrez; car vous devez estre tres-asseuré
		que celles qu’elle vous fera (si toutesfois ce bien vous arrive) pour
		certain ne seront point communes.</p>
		<p>Or, Celadon, je vous ay faict tout ce discours par le menu,
		à fin que vous jugiez de quelle sorte Paris est vivement attaint; maintenant
		je vous diray quelque chose de Silvandre et de Lycidas.
		Descendant donc de cette sorte dans la plaine, nous aperceusmes
		Silvandre qui, assis aupres de quelques arbres, estoit tellement
		attentif à chanter au son de sa cornemuse, qu’il ne se prenoit
		garde que Diane l’ayant recogneu à la voix, passoit doucement
		derriere le buisson pour l’escouter sans estre veue. Et Diane estoit
		si desireuse de l’ouyr, qu’elle ne voyoit pas Astrée et Phillis
		qui la regardoient faire, qui touchées d’une semblable
		curiosité, passoient d’un autre costé pour n’estre veues
		ny de Diane ny de Silvandre. Mais nous eusmes bien du plaisir à considerer Lycidas
		qui, estant sur une motte un peu plus relevée, regardoit Phillis
		se trainant en terre lentement pour n’estre point veue de Silvandre.
		Car ayant opinion que l’amour qu’elle portoit à ce berger luy
		donnoit la curiosité de l’ouyr, il demeuroit tout debout les
		bras croisez, et les yeux, à ce que nous pouvions juger, tellement
		sur elle qu’il sembloit immobile. Je ne l’eusse pas recogneu de si loing
		sans Paris qui les voyoit tous bien souvent. Or cependant que
		nous descendions, nous vismes que tout à coup vostre frere
		enfonçant son chapeau, et tournant le dos à sa bergere,
		s’en venoit droit à nous sans nous voir, quelquesfois les bras
		estendus et regardant le ciel, et d’autresfois se les croisant sur l’estomac,
		et tenant les yeux en terre. L’action où nous le vismes nous
		donna volonté d’ouyr les parolles qu’il disoit, et pource nous cachant
		derriere quelques hayes qui estoient le long du chemin, nous prismes
		garde que tout à coup il se laissa choir, comme si quelque mal
		luy fust survenu. Nous nous avançasmes pour voir ce qu’il
		deviendroit, et nous estant approchez doucement de luy, nous ouysmes
		qu’apres quelques souspirs il parla de cette sorte:</p>
	</div>
	<div class="contentci">
		<milestone type="space"/>
		<head type="chapitre">SONNET</head>
		<h3>Qu’il est jaloux avec raison.</h3>
		<milestone type="space"/>
		<p>Amour qui dans mon cœur vas lisant mes pensées,</p>
		<p>Dans mon cœur où ta main tous les jours les escrit, [299/300]</p>
		<p>Ne voy-tu qu’un soupçon maugré toy les aigrit,</p>
		<p>Quoy qu’avec tes douceurs elles soient commencées?</p>
		<milestone type="space"/>
		<p>Tant de serments jurez, tant de preuves passées</p>
		<p>Ne sçuroient r’asseurer à ce coup mon esprit,</p>
		<p>Puis qu’autresfois, Amour, elle-mesme m’aprit</p>
		<p>Que les voix d’un amant sont en fin exaucées.</p>
		<milestone type="space"/>
		<p>Dieux! s’il est vray qu’en fin l’on exauce un amant,</p>
		<p>Ne suis-je point jaloux avecques jugement?</p>
		<p>Qui ne le seroit point, ce seroit une souche.</p>
		<milestone type="space"/>
		<p>Je l’ay veu de mes yeux devant elle à genoux,</p>
		<p>La voilà qui ne pend que de sa seulle bouche,</p>
		<p>Et qui seroit l’amant qui n’en seroit jaloux?</p>
		<milestone type="space"/>
	</div>
	<div class="contentl">
		<p>A peine avoit-il parachevé ces vers, que nous le vismes tout
		à coup se relever, et se haussant sur le bout des pieds regarder
		ce que faisoit Phillis, et peu apres au petit pas s’approcher d’elle,
		s’en retournant d’où il estoit venu. Nous ne fusmes point
		aperceus de luy, parce qu’il avoit tellement toute sa pensée en sa Phillis</p>
		<p>que, quand nous eussions esté devant ses yeux, je croy qu’il ne</p>
		<p>nous eust point veus. Nous le suivismes de loin, et lors qu’il se</p>
		<p>cacha aupres de Phillis, nous en fismes de mesme pour ouyr</p>
		<p>Silvandre qui chantoit ces vers quand nous y arrivasmes.</p>
	</div>
	<div class="contentci">
		<milestone type="space"/>
		<head type="chapitre">STANCES</head>
		<h3>MONDE D’AMOUR</h3>
		<milestone type="space"/>
		<milestone type="space"/>
		<h4>I</h4>
		<milestone type="space"/>
		<p>Amour, grand artisan, a fait un autre monde:</p>
		<p>La terre, c’est ma foy, qui n’a nul mouvement,</p>
		<p>Et comme l’univers sur la terre se fonde,</p>
		<p>Ma foy de ce beau monde est le seur fondement.</p>
		<milestone type="space"/>
		<milestone type="space"/>
		<h4>II</h4>
		<milestone type="space"/>
		<p>Que si quelques soupçons d’une jalouse guerre</p>
		<p>Esbranlent en mon cœur ceste constante foy, [300/301]</p>
		<p>C’est comme quand les vents sont enclos dans la terre,</p>
		<p>Qui par des tremblemens la remplissent d’effroy.</p>
		<milestone type="space"/>
		<milestone type="space"/>
		<h4>III</h4>
		<milestone type="space"/>
		<p>Mes pleurs sont l’ocean, aussi tarir mes larmes</p>
		<p>N’est un moindre dessein que d’espuiser la mer:</p>
		<p>La peur de n’estre aymé cause de tant d’allarmes,</p>
		<p>C’est l’orage qui fait cette mer escumer.</p>
		<milestone type="space"/>
		<milestone type="space"/>
		<h4>IV</h4>
		<milestone type="space"/>
		<p>Cette mer est amere, encores que ses ondes</p>
		<p>Ne soient qu’un grand amas de fleuves qui sont doux:</p>
		<p>Plus amers sont mes pleurs, et leurs sources fecondes,</p>
		<p>Plus douces de mon cœur comme venant de vous.</p>
		<milestone type="space"/>
		<milestone type="space"/>
		<h4>V</h4>
		<milestone type="space"/>
		<p>L’air, c’est ma volonté qui libre en sa puissance,</p>
		<p>A l’entour de ma foy va tousjours se mouvant,</p>
		<p>Les vents sont mes desirs, ardents dés leur naissance,</p>
		<p>Dont s’esmeut mon vouloir comme l’air par le vent.</p>
		<milestone type="space"/>
		<milestone type="space"/>
		<h4>VI</h4>
		<milestone type="space"/>
		<p>Aussi comme les vents diversement fremissent</p>
		<p>Sous des rochers affreux, dont ils n’osent partir,</p>
		<p>De mesmes mes desirs au respect obeissent,</p>
		<p>Et dans mon cœur enclos n’en oseroient sortir.</p>
		<milestone type="space"/>
		<milestone type="space"/>
		<h4>VII</h4>
		<milestone type="space"/>
		<p>Cest invisible feu qui les airs environne,</p>
		<p>C’est la flame secrette oh je me vay bruslant.</p>
		<p>Et comme ce grand feu ne se voit de personne,</p>
		<p>A chascun mon ardeur je vay dissimulant. [301/302]</p>
		<milestone type="space"/>
		<milestone type="space"/>
		<h4>VIII</h4>
		<milestone type="space"/>
		<p>Comme l’on voit qu’au feu tout est reduit en flame,</p>
		<p>Et que source de vie il ne peut rien nourrir,</p>
		<p>De mesme les pensers qui sont dedans mon ame,</p>
		<p>S’ils ne bruslent soudain, doivent soudain mourir.</p>
		<milestone type="space"/>
		<milestone type="space"/>
		<h4>IX</h4>
		<milestone type="space"/>
		<p>La lune, c’est l’espoir qui croist et diminue,</p>
		<p>De vous seulle empruntant les rais dont il reluit,</p>
		<p>Mais lorsque sans lumiere elle erre dans la nue,</p>
		<p>C’est mon vague penser, qui sans raison vous suit.</p>
		<milestone type="space"/>
		<milestone type="space"/>
		<h4>X</h4>
		<milestone type="space"/>
		<p>Le soleil, c’est vostre œil, lumiere sans seconde,</p>
		<p>Bel œil, soleil d’amour, qui nous esclaire à tous;</p>
		<p>Que si l’autre soleil donne la vie au monde,</p>
		<p>Quel amant peut nier de la tenir de vous?</p>
		<milestone type="space"/>
		<milestone type="space"/>
		<h4>XI</h4>
		<milestone type="space"/>
		<p>Puis, de tant de beautez Amour vous a pourveue,</p>
		<p>Que son jour, c’est vous voir, sa nuict, ne vous voir pas,</p>
		<p>Si ce n’est que d’avoir le bien de vostre veue,</p>
		<p>Nous soit plustost la vie, et l’autre le trespas.</p>
		<milestone type="space"/>
		<milestone type="space"/>
		<h4>XII</h4>
		<milestone type="space"/>
		<p>L’esté, c’est le transport dont le sang me bouillonne,</p>
		<p>Et l’hyver, c’est la peur qui me gelle en tout temps.</p>
		<p>Mais que me vaut cela, si tousjours mon automne</p>
		<p>Est sans fruicts aussi bien que sans fleurs mon printemps?</p>
		<milestone type="space"/>
	</div>
	<div class="contentl">
		<p>Silvandre paracheva bien ce qu’il chantoit de ceste sorte,
		mais non pas ses pensées; au contraire, s’arrestant sur le dernier
		couplet: Helas! disoit-il, Amour, puis que tu ordonnes que l’automne
		[302/303] n’ait point de fruicts pour moy, que ne permets-tu pour le
		moins que le printemps me donne des fleurs? Si est-ce bien ta
		cousturne, ô petit Dieu! de nourrir d’esperance ceux que tu ne
		peux contenter. Et pourquoy romps-tu ceste coustume pour moy? Mais va,
		tu es juste, puis qu’il ne falloit pas chastier mon outrecuidance avec
		un moindre supplice que celuy que je ressens. Et toutesfois je m’en
		plains, car encor qu’il soit juste, il ne laisse pas d’estre
		douloureux, comme, encore que coulpable, je ne laisse pas d’estre sensible.</p>
		<p>A ces mots il se teut, et roulant plusieurs sortes de pensées,
		il donna loisir à Diane de jetter l’oeil sur ses compagnes et
		voyant qu’elles l’avoient apperceue, elle en eut honte, et pource se levant
		doucement, et s’approchant d’elles, elle dit à Phillis: Je vous
		supplie, mon serviteur, cependant qu’Astrée et moy nous
		esloignerons un peu, demeurez icy, afin que si ce berger nous oyoit
		partir, vous le puissiez amuser, car je ne voudrois pas qu’il sceust
		que je l’eusse escouté. Et Phillis ayant fait signe qu’elle y
		prendroit garde, Astrée et Diane s’en allerent. Je remarquay que Lycidas
		jugea lors que ces deux bergeres avoient voulu emmener Phillis, mais
		qu’elle n’avoit voulu laisser Silvandre pour l’amour qu’il croyoit
		qu’elle luy portast. Les actions qu’il fit de la teste et des mains en
		la considerant, me firent avoir cette opinion. Cependant Silvandre
		recommença de chanter ces vers:</p>
	</div>
	<div class="contentci">
		<milestone type="space"/>
		<head type="chapitre">SONNET</head>
		<h3>Que d’adorer seullement Diane, il est trop heureux.</h3>
		<milestone type="space"/>
		<p>Silvandre, qui te plains comme d’une injustice</p>
		<p>Qu’à si belle maistresse Amour t’a destiné,</p>
		<p>Rends luy grace plustost de t’avoir ordonné</p>
		<p>De servir de victime en si beau sacrifice.</p>
		<milestone type="space"/>
		<p>Depuis que ce grand Dieu d’un puissant artifice</p>
		<p>Separant le cahos, le monde a façonné,</p>
		<p>Jamais dedans le ciel ne fut imaginé</p>
		<p>Rien plus beau que la belle à qui tu fais service. [303/304]</p>
		<milestone type="space"/>
		<p>Cesse donc de te plaindre ou tu plaindras à tort.</p>
		<p>Que si tu meurs pour elle, est-il plus belle mort?</p>
		<p>C’est lors que l’ame vit quand elle en est meurtrie.</p>
		<milestone type="space"/>
		<p>Que si l’amour te fait idolatrer ses yeux,</p>
		<p>Adore-les, Silvandre, ainsi comme des dieux:</p>
		<p>Qui jamais a commis plus belle idolatrie?</p>
		<milestone type="space"/>
	</div>
	<div class="contentl">
		<p>Ce berger eut peut-estre continué d’avantage, et
		Paris et moy estions resolu de suivre les bergeres, mais Driopé,
		le chien de Diane, s’eschappant d’entre ses mains, s’en courut vers
		Silvandre pour luy faire feste, parce qu’il avoit accoustumé de le
		caresser. Le berger se releva incontinent, et jettant la veue de tous
		costez il ne la vist point, mais il apperceut bien Lycidas qui
		l’escoutoit, et Phillis, qui l’ayant veu se lever, pour satisfaire
		à ce que Diane luy avoit dit, s’en venoit vers luy pour
		l’amuser. Mais ainsi qu’elle s’avançoit, elle apperceut Lycidas,
		qui luy fit changer de dessein; car sçachant combien ce berger
		avoit de jalousie pour Silvandre, elle tourna les pas ailleurs, et cela
		luy en fit soupconner d’avantage, pensant qu’elle se voulust cacher de
		luy. Silvandre qui, sçavoit le cœur de tous les deux, à ce qu’il me fit
		depuis entendre, et qui vouloit, suivant la resolution qu’il en avoit faite autresfois,
		augmenter cette jalousie en Lycidas, feignant de ne voir point
		vostre frere, se met à courre vers Phillis, et l’ayant atteinte,
		luy prend une main qu’il baisa par force deux ou trois fois, et puis
		la prenant sous les bras, luy demanda des nouvelles de Diane et
		d’Astrée. La bergere estoit si ennuyée de ce que Lycidas
		voyoit toutes ses actions, qu’elle ne sçavoit que luy respondre.
		Paris et moy qui estions desjà acheminez pour suivre
		Astrée et Diane, nous en allames vers Phillis et Silvandre, qui ne fut
		point une rencontre fascheuse pour elle, parce que Silvandre qui
		est fort civilisé comme vous sçavez, la laissa en paix,
		et vindrent tous deux à nous pour nous saluer. Lycidas au contraire, plus
		mal satisfait de ceste veue qu’il n’avoit jamais esté, se retira
		d’un autre costé sans faire semblant de nous avoir apperceus. Estans
		donc tous quatre ensemble, nous prismes nostre chemin du costé
		où nous avions veu aller Astrée et Diane, apres que
		Silvandre rassemblant son troupeau et celuy de Phillis, les eut chassez du
		costé où elles estoient passées, qui ne fut pas
		sans doute un petit renouvellement de jalousie en Lycidas, voyant comme ce ber– [304/305]
		ger prenoit le soin de conduire les brebis de Phillis; car vostre frere
		doit de temps en temps tournant la teste de nostre costé, pour voir ce que nous faisions.
		– Sans mentir, interrompit Celadon, il est bien à plaindre,
		car pour le peu que j’en ay esprouvé, je crois que la jalousie
		est une des plus sensibles blesseures dont un amant puisse estre
		atteint. Mais, belle nymphe, que devint-il? – Je ne le vous
		sçaurois dire, respondit-elle, car je ne le vis plus de tout le
		jour; et quant à nous, nous trouvasmes Diane et Astrée peu de
		temps apres qui attendoient? à ce que je pense, leur compagne. Nous
		passames avec elles toute la journée, et avec beaucoup de
		contentement. Paris entretenoit Diane, Silvandre faisoit la guerre
		à Phillis, et moy je parlois avec Astrée que je trouvay
		en verité tres digne d’estre aimée et servie de Celadon. – Me
		permettez-vous, belle nymphe, dit Celadon, d’estre un peu curieux en cet
		endroict? – Et que desirez-vous de sçavoir de moy, dit
		Leonide? – Ouystes-vous jamais, dit-il, une plus douce et agreable
		parole que la sienne? elle a un certain ton en la voix et quelque
		façon de prononcer qui charme merveilleusement l’oreille. – Il
		est certain, respondit la nymphe, et ce que j’estime d’avantage,
		c’est qu’il n’y a point d’artifice, et que toutes ses paroles sont
		pleines de modestie et de civilité. – Mais sage nymphe, adjousta
		Celadon, ne parla-t’elle jamais de moy? – Si fit, dit-elle, mais
		ce fut moy qui en commençay le discours, et je cognus bien
		qu’elle en parloit si peu, pour l’opinion qu’on avoit eue de vostre
		amitié. – Par Teutates, belle Leonide, adjousta le berger,
		dites-moy les discours que vous en eustes. – Ils furent fort courts, respondit
		la nymphe, et je ne sçay si je m’en pourray bien ressouvenir.
		Je desirois avec passion de sçavoir de vos nouvelles, et lorsque
		Paris m’avoit parlé d’aller dans vostre hameau, je n’avois
		jamais eu la hardiesse de vous nommer à luy, et quoy qu’il ne m’eust
		point parlé de vous, je pensois qu’estant si fort amoureux de
		Diane, il ne prist garde à autre chose qu’à elle, et
		à ce coup ne vous voyant point avec ces bergeres, j’en estois en une peine
		extreme. En fin comme l’on passe d’un subjet en l’autre, pour
		peu que l’on parle ensemble, je luy dis que je n’eusse pas pensé
		que les bergers de Lignon eussent esté si gentils ny si
		civilisez que je les trouvois, et que la premiere fois que revenant de Feurs
		je m’estois arrestée avec elles, ç’avoit principalement
		esté en intention de sçavoir si ce que l’on en disoit estoit
		veritable, et [305/306] que Silvandre dés ce jour là m’en avoit
		donné fort bonne impression. – A la verité, me
		respondit-elle froidement, Silvandre est
		un tres honneste berger; mais, madame, si vous fassiez venue
		en une autre saison, je croy que vous eussiez esté beaucoup plus
		satisfaite de nous. Car au temps que je veux dire, il y avoit une
		volée de jeunes bergers, qui sembloient faire à l’envy
		à qui seroit le plus honneste homme. – Et que sont-ils devenus? Respondis-je. – Les
		uns, me dit-elle, sont morts comme le pauvre Celadon;
		les autres, affligez de ceste perte qui est encore fort freche, car il
		n’y a pas plus de trois ou quatre lunes, demeurent solitaires et
		se retirent de toutes compagnies comme Lycidas; les autres,
		estonnez de ce desastre, ont quitté les rives de ce malheureux
		Lignon. Bref, nous-mesmes qui sommes demeurées, nous trouvons
		si estourdies de ce coup, que nous ne pouvons nous remettre. – Celadon,
		repliquay-je, n’estoit-ce pas ce berger dont j’ouys
		parler depuis que je fus icy? – C’est celuy-là mesme, me dit-elle,
		avec un grand souspir. – Estoit-il de vos parents? luy dis-je. – Non,
		dit-elle, au contraire, son pere et le mien estoient mortels ennemis.
		PMais, madame, c’estoit bien un des plus gentils bergers qui ayt
		jamais esté en cette contrée. Et quoy qu’il y eust une
		tres grande inimitié entre ceux de sa famille et de la mienne, si ne puis-je
		m’empescher de le regretter, tant il avoit de bonnes conditions
		qui contraignent chacun de ressentir sa perte. A ce mot elle changea
		de visage, et se mettant une main sur les veux, fit semblant
		de se frotter le front. Je cognus bien à ses discours que vous n’estiez point revenu
		vers elle depuis que je vous avois laissé, et cognoissant
		qu’elle. ne me pouvoit dire nouvelle de ce que je desirois, et que la
		continuation de ses propos ne pouvoit que l’ennuyer, je changeay
		de discours; et quelque temps apres, voyant qu’il se faisoit tard,
		Paris et moy nous retirasmes. Et ce fut lors que je sceus de
		Silvandre la jalousie de Lycidas, car nous venant accompagner
		jusques sur le bord de la riviere, je luy demanday’quelle estoit
		la tristesse de vostre frere, et pourquoy on ne le voyoit point;
		et il me raconta qu’estant serviteur de Phillis, il.estoit devenu
		jaloux d’elle et de luy, et qu’expressement pour le tourmenter
		davantage, quand il pensoit estre veu de luy, il feignoit d’aymer
		Phillis et en faisoit toutes les demonstrations qu’il luy estoit
		possible. Voilà, Celadon, comme nous passames ceste premiere
		journée, et depuis ne pouvant sçavoir de vos nouvelles,
		j’ay tous- [306/307] jours continué de voir cette bonne
		compagnie, me semblant qu’estant aupres de celle que vous aymez, j’estois en quelque
		sorte aupres de vous. Cela fust cause que quand Amasis, apres avoir
		fait de grands preparatifs de resjouyssance, fut contrainte de les
		laisser inutiles pour les nouvelles de la mort du roy Merovée,
		encores que Silvie, par le commandement de Galathée, me fist
		sçavoir que je pourrois retourner à Marcilly quand je
		voudrois, je ne voulus toutesfois m’y en aller, tant je prenois de plaisir
		à la douce vie de ces discrettes bergeres. – Et pourquoy,
		respondit Celadon, la mort de ce roy attristat’elle
		Amasis? – Parce, comme je pense que vous sçavez, que Clidaman
		estoit avec luy, et que particulierement il l’avoit obligé
		à son amitié, outre que principalement ce prince estoit
		infiniment aymé partout où il estoit cognu. Et de peur
		que mon oncle ne me fist retourner vers la nymphe, je luy cachay la
		lettre de Silvie. Mais, Celadon, confessez verité, ne me
		portez-vous point d’envie de ce que je vois Astrée et que je
		parle à elle toutes les fois que je veux? – Puis que vous y
		prenez plaisir, respondit Celadon, je serois bien marry de le vous
		envier: il me semble toutesfois que si chasque chose estoit conduite
		par raison, je pourrois bien avoir part à ce
		contentement. – Et pourquoy, respondit la nymphe,
		vous en privez-vous vous-mesmes? – Ah! Leonide, dit il, combien
		verriez-vous le contraire si vous pouviez lire dans mon cœur! Comment
		voulez-vous que j’ayme et n’ayme pas en mesme temps? Que si je n’ayme
		point Astrée, je n’auray point de plaisir de la voir, et si je
		l’ayme, comment me puis-je plaire en luy desplaisant?
		– Mais, luy dit la nymphe, pourquoy jugez-vous que vous luy
		desplairiez? Par ce qu’elle m’a deffendu, dit le berger, de me
		faire jamais voir à elle qu’elle ne me l’ayt commandé. –
		Et, comment voulez-vous, dit Leonide, qu’elle vous le commande,
		si eue ne vous voit point, si elle ne sçait où vous
		estes, voire si elle croit que vous soyez mort? – Ah! nymphe, s’escria le berger,
		qu’Amour est un puissant dieu! Et tout ainsi que sans raison
		a bien trouvé le moyen de me bannir de sa presence, de mesme
		il trouvera bien avec raison le moyen de me rappeller quand il
		luy plaira. – Vous estes donc resolu, dit Leonide, de ne vous
		presenter à elle? – J’eslirois plustost la mort, dit-il, et que
		toutes mes fortunes soient entre les mains d’Amour.
		A ce mot, il se leva pour changer de discours, et prenant la
		nymphe par la main, se vint asseoir au devant de la porte où il
		[307/308] avoit roulé quelques gros cailloux. Mais quand elle le
		vit au jour, elle ne peut retenir ses larmes, le trouvant si
		changé, dont Çeladon s’appercevant: N’en soyez point
		affligée, courtoise nymphe. Ce changement, dit-il, que vous
		voyez en mon visage, n’est qu’une
		marque d’un prochain repos.</p>
	</div>
	<div class="contentc">
		<milestone type="space"/>
		<p>Il seroit ennuyeux de raconter par le menu tous leurs discours;</p>
		<p>tant y a que quelques persuasions dont elle peut user pour</p>
		<p>luy faire changer ceste austere façon de vivre, elle</p>
		<p>ne peut obtenir autre chose de luy, sinon que si</p>
		<p>elle vouloit prendre la peine de le voir quel-</p>
		<p>quefois, il le souffrirait. En fin le soleil</p>
		<p>estant prest à se cacher, elle fut</p>
		<p>contrainte de se retirer, avec</p>
		<p>promesse de le revoir</p>
		<p>bien souvent.</p>
		<p>[308/309]</p>
	</div>

</body><back>
<div>
<p/>
</div>
</back></text></TEI>