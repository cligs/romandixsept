<?xml version="1.0" encoding="UTF-8"?>
<?xml-model href="tei_clgs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L'Astrée</title>
                <title type="part">Première partie – Livre XII</title>
                <title type="partie">01</title>
                <title type="livre">12</title>
                <author>Honoré d'Urfé</author>
                <respStmt>
                <resp>Establishment of the text</resp>
                <name xml:id="hv">Hugues Vaganay</name>
                <resp>Digitization</resp>
                <name xml:id="rk">Reinhard Krüger et al.</name>
                <resp>TEI-Conversion</resp>
                <name xml:id="cf">Christof Schöch</name>
                </respStmt>
            </titleStmt>
            <publicationStmt>
                <availability status="publicdomain">
                </availability>
                <date>2016</date>
            </publicationStmt>
            <sourceDesc>
                <bibl type="digital-source">Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <ref target="http://www.uni-stuttgart.de/romlit/forschung/astree/"></ref>.</bibl>
                <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
            </sourceDesc>
        </fileDesc>
        <revisionDesc>
            <change when="2016-11-21" who="#cf">Initial TEI version.</change>
        </revisionDesc>
    </teiHeader>
    <text>
<front>
<div>
<p></p>
</div>
</front>
<body>
<div>
        <head type="partie">LA PREMIÈRE PARTIE D’ASTRÉE</head>
        <head type="chapitre">LE DOUZIESME LIVRE</head>
        <milestone type="space"/>
        <p>Dés que le jour commença de poindre, Leonide, suivant la
        resolution que le soir Adamas, sa compagne, et Celadon avoient prise ensemble, vint
        trouver le berger dans sa chambre, à fin de luy mettre l’habit que son
        oncle luy avoit apporté. Mais le petit Meril, qui par commandement de
        Galathée, demeuroit presque d’ordinaire avec Celadon, pour espier les
        actions de Leonide, autant que pour servir le berger, les empescha
        long-temps de le pouvoir faire; en fin quelque bruit qu’ils ouyrent
        dans la cour fit sortir Meril pour leur en rapporter des nouvelles.
        Tout incontinent Celadon se leva, et la nymphe (voyez à quoy l’amour la
        faisoit abaisser!) luy aida a s’habiller, car il n’eut sceu sans elle
        s’approprier ces habits. Voilà peu apres le petit Meril, qui revint si
        courant qu’il faillit de les surprendre: toutesfois Celadon qui s’y
        prenoit garde, entra dans une garderobe en attendant qu’il s’en
        retournast. Il ne fut plustost entré qu’il demanda où estoit Celadon.
        Il est dans ceste garderobe, dit la nymphe, il ressortira incontinent. Mais que luy
        veux-tu? – Je voulois, respondit le garçon, luy dire qu’Amasis vient d’entrer ceans.</p>
        <p>Leonide fur un peu surprise, craignant de ne pouvoir achever ce qu’elle
        avoit commené; toutesfois pour s’en conseiller à Celadon, elle dit a
        Meril: Petit Meril, je te prie, va courant en advertir madame, car peut
        estre elle sera surprise. L’enfant s’y courut, et Celadon sortit riant
        de ces nouvelles et quoy, dit la nymphe, vous riez, Celadon, de ceste
        venue? Vous pourriez bien estre empesché. – Tant s’en faut, dit-il,
        continuez seulement de m’habiller, car dans la confusion de tant de
        nymphes, je pourray plus aysément me dérober.</p>
        <p>Mais cependant qu’ils estoient bien attentifs à leur besoigne,
        <pb n="455"/> voilà Galathée qui entra si à l’impourveue que Celadon ne
        peut se retirer au cabinet. Si la nymphe demeura estonnée de cet
        accident, et Celadon aussi, vous le pouvez juger. Toutesfois la finesse
        de Leonide fut plus gande et plus prompte qu ’il n’est croyable, car
        voyant entrer Galathée, elle retint Celadon qui se vouloit cacher, et
        se tournant vers la nymphe faisant bien l’empeschée: Madame, luy
        dit-elle, s’il ne vous plaist de faire en sorte que madame ne vienne
        icy, nous sommes perdues; quant à moy, je ferai bien tout ce que je
        pourray pour desguiser Celadon, mais je crains de n’en pouvoir venir à bout.</p>
        <p>Galathée, qui au commencement ne sçavoit que juger de ceste
        metamorphose, loua l’esprit de Leonide d’aoir inventé ceste ruze, et
        s’approchant d’eux se mit à considerer Celadon, si bien déguisé sous
        cet habit, qu’elle ne peut s’empescher de rire, et respondit à la
        nymphe: M’amie, nous estions perdues sans vous, car il n`y avoit pas
        moyen de chacher ce berger à tant de personnes qui viennent avec
        Amasis, où estant vestu de cest habit, non seulement nous sommes
        asseurées; mais encor je veux le faire voir à toutes vos compagnes,
        qui le prendront pour fille. Et puis elle passoit d’un autre costé et
        le consideroit comme ravie, car sa beauté par ses agencemens paroissoit beaucoup plus.</p>
        <p>Cependant Leonide pour mieux jouer son personnage, luy dit qu’elle s’en
        pouvoit aller, de peur qu’Amasis ne les surprist. Ainsi la nymphe,
        apres avoir resolu que Celadon se diroit parente d’Adamas, nommée
        Lucinde, sortit pour entretentir sa mère, apres voir commandé à Leonide
        de la conduire où elles seroient, aussi tost qu’elle l’auroit vestue.
        Il faut advouer la verité, dit Celadon apres qu’elle s’en fut alleée,
        de ma vie je ne fus si estonné, que j’ay esté de ces trois accidents:</p>
        <p>de la venue d’Amasis, de la surprise de Galathée et de vostre prompte
        invention. – Berger, ce qui est de moy, dit-elle, procede de la
        vonlonté que j’ay de vous sortir de peine, et pleust à Dieu que tout le
        reste de votre contenement en despendist aussi bien que cecy, vous
        cognoistriez quel est le bien que je vous veux. – Pour remerciement de
        tant d’obligation, respondit le berger, je ne puis que vous offrir la
        vie que vous me conservez.</p>
        <p>Avec semblables discours, ils s’alloient entretenans, lors que Meril
        entra dans la chambre et voyant Celadon presque vestu, il en fut ravy
        et dit: Il n’y a personne qui puisse le recognoistre, et moy-mesme qui
        suis tous les jours pres de luy, ne croyrois point que ce fust luy, si
        je ne le voyois habiller. Celadon luy respondit: <pb n="457"/> Et qui t’a
        dit que je me déguisois ainsi? – C’est,
        respondit-il, amdame, qui m’a commandé de vous nommer Lucinde, et que
        je disse que vous estiez parente d’Adamas et mesme m’a emvoyé tout
        incontinent vers le druyde pour l’en advertir, qui ne s’est peu
        empescher d’en rire quand il l’a sceu et m’a promis de la faire comme
        madame l’ordonnoit. – Voilà qui va bien, dit le berger, et garde de t’enoublier.</p>
        <p>Cependant Amasis estant descendue du chariot, recontra Galathée au pied
        de l’escalier, avec Silvie et Adamas. Ma fille, luy ditelle, vous estes
        trop long-temps en vostre solitude; il faut que je vous desbauche un
        peu, veu mesmes que les nouvelles que j’ay eues de Clidaman et de
        Lindamor me resjouissent de sorte, que je n’ay peu en en jouyr seule
        plus longuement, C’est pourquoy je viens vous en faire part et veux que
        vous reveniez avec moy à Marcilly, où je fais faire le feux de joye de
        si bonnes nouvelles. – Je loue Dieu, respondit Galathée, de tant de
        bon-heur, et le supplie de le vous conserver un siecle. Mais à la
        veriteé, madame, ce lieu est si agreable, qu’il me fait soucy de le
        laisser. – Ce ne sera pas, repliqua Amasis, pour long temps. Mais parce
        que je ne veux m’en retourner que sur le soir. Allons nous promener, et
        je vous diray tout ce que j’ay appris.</p>
        <p>Alors Adamas luy baisa la robbe et luy dit: Il faut bien, madame, que
        vos nouvelles soient bonnes, pui que pour les dire à madame vostre
        fille, vous estes partie si matin. – Il y a des-ja, dit-elle deux ou
        trois jours que les receus, et fis incontinent resolution de venir, car
        il ne me semble pas que je puisse jouir d’un contentement troute seule,
        et puis certes la chose merite bien d’estre sceue.</p>
        <p>Avec semblables discours, elle descendit dans le jardin, où commençant son promenoir, ayant mis Galathée d’un costé, et Adamas de l’autre, elle reprit de ceste sorte:</p>

        <milestone type="space"/>
        <milestone type="space"/>
        <head type="chapitre">HISTOIRE</head>
        <h3>de Lydias et de Melandre</h3>
        <milestone type="space"/>
        <p>Considerant les estranges accidents qui arrivent par
        l’amour, il me semble que l’on est presque contraint d’avouer que
        si la fortune a plusieurs roues pour hausser et baisser, pour tourner et changer les
        choses humaines, la roue d’amour est celle dont elle se <pb n="458"/> sert
        le plus souvent, car il n’a a rien, d’où l’on voye sortir de
        changements que de ceste passion. Les exemples en sont tous les jours
        devant nos yeux si communs, que se seroit superfluité de les rendire;
        toutefois il faut que vous advouyez, quand vous aurez entendu ce que je
        veux dire, que cet accident est un des plus remarquables que vous en
        ayez encores ouy ranconter.</p>
        <p>Vous sçavez comme Clidaman par hazard devint serviteur de Silvie, et
        comme Guyemants, par la lettre qu’il luy porta de son frere, en devint
        aussi amoureux. Je m’asseure que depuis vous n’avez point ignoré le
        dessein qui les fit partir tous deux si secrement pour alle trouver
        Merouè, ny que, pour ne laisser point Clidaman seul en lieu si
        esloigné, j’envoyay apres luy sous la charge de Lindamor une partie des
        jeunes chavaliers de ceste contrée. Mais difficilement pourrez-vous
        avoir entendu ce qui leur est advenu depuis qu’ils sont partis, et
        c’est ce que je veux vous raconter à cet’heure, car il n’y a rien qui
        ne merite d’estre sceu.</p>
        <p>Soudain que Clidaman arrivé en l’armée, Guyemants qui y estoit fort
        cogneu, luy fit baiser les mains à Meroué et à Childeric, et sans leur
        dire il estoit, leur fit seulement entendre que c’estoit un jeune
        chevalier de bonne maison qui desiroit de les servir; il furent à bras
        ouverts et principalement pour estre venus en un temps, que leurs
        ennemis s’estans renforcez reprenoient courage, et les menaçoient d’une
        bataille. Mais quand Lindamor fut arrivé, et qu’on sceut qui estoit
        Clidaman, on ne sçauroit dire l’honneur ny les caresses qui luy furent
        faites, ca desjà en trois ou quatre il s’estoit tellement signalé, que
        les amis et les ennemis le cognoissoient, et l’estimoient.</p>
        <p>Entre autres prisonniers qu’ils furent, luy et Guyemants, car ils
        alloient tousjours en toutes leurs entreprises ensemble, il s’y en
        trouva un jeune la grande Bretaigne, tant beau, mais tant trsite qu’il
        fit pitié à Clidaman. Et parce que plus il demeuroit en ceste captvité,
        et plus il faisoit paroistre d’ennuy, un jour il le fit appeller, et
        apres l’avoir enquis de son estre, et de sa qualité, il luy demanda
        l’occasion de sa tristesse, disant que si elle procedoit de la prison,
        il devoit, comme homme de courage, supporter semblables accidents, eu
        que tant s’en faut il devoit remercier le Ciel qu’il l’eust fait tober
        entre leurs mains, puis qu’il estoit en lieu où ne recevroit que toute
        courtoisie, et que l’esloignement de sa liberté ne procedoit que du
        commandement de Meroué, qui avoit deffendu que l’on ne msit point de
        prisonniers á rançon et que <pb n="459"/> quand il le leur
        permettroit, il verroit quelle estoit leur courtoisie.</p>
        <p>Ce jeune homme le remercia, mais toutesfois ne peut s’empescher de
        souspirer, dont Clidaman plus esmeur encores, luy en demanda la cause,
        à quoy il repondit: Seigneur chevalier, ceste tristesse que vous voyez
        peinte en mon visage et ces soupirs qu se desrobent si souvent de mon
        estomac, ne procedent pas de ceste prison dont vous me parlez, mais
        d’une autre qui me lie bien plus estroittement. Car le temps ou la
        rançon peuvent desobliger de celle-cy, mais de l’autre, il n’a a rien
        que le mort qui m’en puisse retirer. Et toutesfois d’autant que je sius
        resolu, encores la supporterois-je avec patience, si je n’en prevoyois
        la fin trop prompte, non pas pa ma mort seul, mais par la perte de la
        personne qui me tient pris si estroittement.</p>
        <p>Clidaman jugea bien à ses paroles que c’estoit Amour qui le
        travailloit, et par la preuve qu’il en faisoit en luy mesme,
        considerant le mal de son prisonnier, il en eut tant de pitié, qu’il
        l’asseura de procurer sa liberté le plus promptement, qu’il luy seroit
        possible, sçachant assez par experience quelles sont les passions et
        les inquiètudes qui accompagnent une personne qui aime bien. Puis, luy
        dit-il que vous sçavez que c’est qu’amouir, et que vostre courtoisie
        m’oblige à croire que quelque cognoissance que vous puissiez avoir de
        moy, ne vous fera changer ceste bonne volonté, à fin que vous jugiez le
        sujet que j’ay de me plaindre, voire de me desesperer voyant le mal si
        prochain et le remede tant esloigné, pourveu que vous me promettier de
        ne me dècouvrir, je vous diray des chosesqui sans doute vous ferront
        estonner. Et lots le luy ayant promis, il commença de ceste sorte:</p>
        <p>Seigneur chevalier, cet accoustrement que vous me voyez n’est pas le
        mien propre, mais Amour qui autresfois a vestu des hommes en femmes, se
        joue de moy de ceste et m’ayant fait oublier en partie ce que j’estois,
        m’a revestu d’un habit contraire au mien, car je ne suis pas homme,
        mais fille d’une des bonnes maisons de Bretaigne, et me nomme Melandre,
        venuje entre vos mains par la plus grande fortune qui ait jamais esté
        conduitte par l’amour.</p>
        <p>Il y a quelque temps qu’un jeune homme nommé Lydias vint à Londres
        fuitif des son pays, à ce que j’ay sceu depuis, pour avoir tué son
        ennemy en champ clos. Tous deux estoient de cette partie de la Gaule
        qu’on appelle Neustrie, mais parce que le mort estoit apparanté des
        plus grand d’entre eux, il fut contraint de sortir du pays, pour éviter
        les rigueurs de la justice. Ainsi donc parvenu <pb n="460"/> à Londres,
        comme c’est la coustume de nostre nation, il y trouva tant de
        courtoisie qu’il n’y avoit bonne maisons, òu il ne fust incontinent
        familier; entre autres il vivoit aussi privément chez mon pere que
        s’il eust esté chez luy. Et parce qu’il faisoit dessein de deneurer là
        aussi longuement que le retour en sa patrie luy seroit interdit, il
        delibera de faire semblant d’aimer quelque chose, afin de se conformer
        mieux à l’humeur de ceux de la grande Bretaigne qui ont tous quelque
        particuliere dame. En ceste resolution il tourna, je ne sçay si je dois
        dire pour bonne ou mauvaise fortune, les yeux sur moy, et fust qu’il me
        trouvast ou plus à son gré ou plus à sa commodité, il commença de se
        monstrer mon serviteur. Quelles dissimulations, quelles recherches,
        quels serments furent ceux dont il usa en mon endroit! Je ne
        veux vous ennuyer par un trop long discours; tant y a qu’apres une
        assez longue recherche, car il y demeura deux ans, je l’aimay sans
        dissmulation, d’autant que sa beauté, sa courtoisie, sa descretion, et
        sa valeur estoient de trop grand attrtaits pour ne vaincre avec un
        longue recherche toute ame pour barbare qu’elle fust. Je ne rougiray
        donc de l’advouer à une personne qui a esprouvé l’amour, my de dire que
        ce commencemant là fut fin de mon repos.</p>
        <p>Or les choses estants en cest, et vivant avec tout le contement que
        peut une personne qui aime et qui est asseuré de la personne aimé il
        advint que les Francs, apres avoir gaigné tant de bateilles contre les
        empereurs Romains, contre les Gots, et contre les Gaulois, tournerent
        les armes les Neustriens, et les reduisirent à tels termes, qu’à cause
        qu’ils sont nos anciens alliez, ils furent contraints d’envoyer à
        Londres pour demander secours qui, suivant l’alliance faicte entr’eux
        et ceux de la grande Bretaigne, leur fut acoordé et par le roy et par les Estats.</p>
        <p>Soudain ceste nouvelle fut divelguée par tout le royaume, et nous qui
        estions en la principale ville, en fusmes advertis les premiers. Et des
        l’heure mesme Lydias commença de penser à son retour, s’asseurant que
        ceux de sa patrie ayans affaire de ses semblables l’absoudroient
        facilement de la mort D’Aronte. Toutesfois parce qu’il m’avoit
        tousjours promis de ne s’en point aller qu’il ne m’emmenast avec luy,
        ce que le malicieux avoit fait pour me tromper, et de peur que je ne
        misse empeschement à son depart, il ma cacha son dessein.</p>
        <p>Mais comme il n’a a feu si secrettement couvert dont il ne sorte
        quelque fumée, aussi n’y a-t’il rien de si secret dont quelque chose
        <pb n="461"/> ne se découvre, et par ainsi quelques uns sans y penser me le dirent.</p>
        <p>Aussi tost que le sceus la premiere fois que je le veis, je le tiray à
        part: Et bien, luy dis-je, Lydias, avez-vous resolu que je ne sçache
        point que vous me laissez? Croyez-vous mon amitié si foible qu’elle ne
        puisse soustentir les coups de vostre fortune? Si vos affaires veulent
        que vous retourniez en vostre patrie, pourquoy ne permet vostre amitié
        avec vous? Demandez moy à mon pere, je m’asseure qu’il sera bien aise
        de nostre alliance, car je sçay qu’il vous aime; mais de me seule icy,
        avec vostre foy parjure, non, Lydias, croyez-moy, ne commettez point
        une si grand faute, car les dieux vois puniront.</p>
        <p>Il me respondit froidement qu’il n’avoit point pen sé à son retour, et
        que toutes les affaires ne luy estoient rien au prix du bien de ma
        presence, que je l’offensois d’en douter, mais que ses actions me
        contraindroient de l’advouer.</p>
        <p>
        Et toutesfois ce parjure, deux jours apres s’en alla avec les premieres
        trouppes qui partirent de la grande Bretaigne, et prit son temps si à
        propos qu’il arriva sur le bord de la mer le mesme jour qu’ils devoient
        partir, et ainsi s’embarqua avec eux. Nous fusmes incontinent advertis
        de son depart; toutesfois je m’estois tellement figurée qu’il
        m’aimoit, que je fus la derniere qui le creut, de sorte, qu’il y avoit
        plus de huict jours qu’il estoit party, que je ne me pouvois persuader
        qu’un homme si bien nay fust si trpmpeur et ingrat. Enfin un jour
        s’escoulant apres l’autre, sans que j’en eusse accune</p>
        <p>nouvelle, je recogneus que j’estois trompée et que veritablement Lydias estoit party.</p>
        <p>Si alors mon ennuy fut grand, jugez-le seigneur chevalier, puis que
        tombant malade, je fus reduictea tel terme, que les medecins ne
        cognoissans mon mal, en desespererent, et m’abandonnans me tenoient
        comme morte; mais amour qui voulut monstrer sa puis-sance, et qu’il
        est mesme meilleur medecin qu’Esculape, me guerit par un estrange
        antidote. Et voyez comme il se plaist aux effets qui sont contraires à
        nos resolutions; lors que je sceus la fuite de Lydias, car en verité
        elle pouvoit se nommer ainsi, je m’en sentis de tlle sorte offensée,
        qu’apres avoir invoqué mille fois le Ciel, comme tesmoin de ses
        perfidies, je juray que je ne l’aimerois jamais, autant de fois qu’il
        m’avoit juré de m’aimer à jamais. Et je puis dire que nous fusmes aussi
        parjures l’un que l’autre, car lors que ma haine en sa plus grande
        fureur, ne voilá pas un vaisseau qui venoit de Calais, pour rapporter
        que le secours <pb n="462"/> y estoit heureusement, qui nous dit que Lydias
        y avoit passé en intention de faire la guerre avec ceux de la grande
        Bretaigne, mais qu’aussi tost que le gouver du lieu (qui s’estoit
        troevé parent d’Aronte en avoit esté adverty, il l’avoit fait mettre en
        prison comme ayant esté desja auparavant condamné, qu’on le renoit pour
        perdu, parce que ce gouverneur avoit tres-grand credit parmi les
        Neustriens qu’ à la verité il y avoit un moyen de le sauver, mais si
        difficile qu’il n’y avoit personne qui le voulust hazarder, et qui
        estoit tel.</p>
        <p>Aussi tost que Lydias se vit saisi, il luy demanda comment un chevalier
        plein de tant de reputation comme luy, vouloit venger ses querelles par
        la voye de la justice et non point par les armes; car c’est une
        coustume entre les Gaulois de ne recoure jamais à la justice en ce qui
        offense l’honneur, mais au combat, et ceux qui est font autrement sont
        tenus pour deshonorez. Lypandas, qui est le nom de ce gouverneur, luy
        respondit qu’il n’avoit point tué Aronte en hom me de bien, et que s’il
        n’estoit condamné par las justice, il le luy maintiendroit avec les
        armes, mais qu’estant honteux de se battre avec un crminel, s’il a
        avoit quelqu’un de ses amis qui se presentast pour luy, il s’offroit de
        le combattre sur ceste querelle; que s’il estaoit vaincu, il le
        mettroit en liberté, qu’autrement la justice en seroit faicte, et que
        pour donner loisir à ses parents et amis, il le garderoit un mois en sa
        puissance; que si personne ne se presentoit dans ce temps, il le
        remettroit entre les</p>
        <p>rigoureuses mains des anciens de Rothomague, pour estre traitteé selon
        des merites. Et qu’a fin qu’il n’y eust point d’avantage pour personne,
        il vouloit que se fist avec l’espée et le poignard, et en chemise. Mais
        Lypandas estant estimé l’un des plus vaillans hommes de toute la
        Neustrie il n’y avoit personne qui eust la hardiesse d’entreprendre le
        combat, outre que les amis de Lydias n’en estans pas advertis, ne
        pouvoient luy rendre ce bon office.</p>
        <p>O seigneur chevalier! Quand je me ressouviens des contrarietez
        qui me combattirent oyant ces nouvelles, il faut que j’advoue que je ne
        fus de ma vie si confuse, non pas mesme quand ce perfide me laissa.
        Alors Amour voulut que je recogneusse les propositions faites contre
        luy estre plus impuissantes quand il vouloit, que les flots n’aboyent
        en vain contre u roche pour l’esbranler, car il fallut, pour payer le
        tribut d’amour, recourre à l’ordinaire monnoye dont l’on paye ses
        imposts, qui sont les larmes.</p>
        <p>Mais apres avoir longuement, et vainement pleuré l’infidelle <pb n="463"/>
        Lydias, il fallut en fin que je me resolusse à sa conservation, quoy
        qu’elle me deust couster et le repos et l’honneur. Et transportée de
        ceste nouvelle fureur, ou plustost de ce renouvellement d’amour, je
        resolus d’aller à Calis en intention de trouver là les moyens
        d’advertir les parens et les amis de Lydias. Et donnat ordre le plus</p>
        <p>secrettemnet qu’il me fut possible à mon voyage, une nuict je me
        dérobay en l’abit que vous me voyez; mais la fortune fut sie mauvaise
        pour moy que je demeuray de quinze jours sans trouver vaisseau qui
        allast de ce costé-là. Je ne sçay que devindrent mes parents me
        trouvans partie, car je n’en ay point eu de nouvelles depuis; bien
        m’asseuré-je que la vieillesse de mon pauvre pere n’aura peu resister à
        ce desplaisir, car il m’aimoit plus tendrement que luy mesme et m’avoit
        tousjours nourrie si soigneusement que je me suis plusieurs fois
        estonnée comme j’ay peu souffrir les incommoditez que depuis mon départ
        j’ay supportées en ce voyage, et fut dire que c’est amour, et non pas moy.</p>
        <p>Mais pour reprendre nostre discours, apres avoir attendu quinze ou
        seize jours sur le bord de la mer, en fin il se presenta un vaisseau
        avec lequel j’arrivay à Calais, lors qu’il n’y avoit plus que cinq ou
        six jours du terme que Lypandas luy avoit donné. Le branle du vaisseau
        m’avoit de sorte estourdie que je fus contrainte de garder le lict deux
        jours, si bien qu’il n’y avoit plus temps de pouvoir advertir les
        parents de Lydias, ne sçachant mesme qui ils estoient, nay où ils se tenoient.</p>
        <p>Si cela me troubla, vous le pouvez juger, parce mesme qu’il sembloit
        que je fusse venue tout à propos pout le voir mourir et pour assister à
        ses funerailles. Dieux! Comment vous disposez de nous! J’estois
        tellement outrée de ce desaster que jour et nuict les larmes
        estoient en mes yeux. En fin le jour avant le terme, transportée du
        desir de mourir avant que Lydias, je me resolus d’entrer au combat
        contre Lypandas. Quelle resolution ou plustost quel desespoir! Car je
        n’avois de ma vie tenu espée en la mein, et ne sçavois bonnement de
        laquelle il falloit prendre le poignard ou l’espée. Et toutesfois me
        voilà resolue d’entrer au combat contre un chevalier qui toute sa vie
        avoit fait ce mestier, et qui avoit tousjours acquis tiltre de brave et
        vaillant. Mais toutes ces considerations estoient nulles envers moy qui
        avoit esleu de mourir avant celuy que j’aimois la vie. Et quoy que je
        sceusse bien que je ne le pourrois pas sauver, toutesfois ce ne
        m’estoit peu de satisfaction qu’il deust avoir ceste preuve de mon
        amitié. <pb n="464"/></p>
        <p>Une chose me tourmentoit infiniment, à quoy je voulus tascher de donner
        remede, qui etsoit la crainte d’estre cogneue de Lydias, et que cela ne
        m’empeschast d’achever mon dessein, parce que nous devions combatre
        desarmez. Pour à quoy remedier, j’envoyay un cartel à Lypandas, par
        lequel apres l’avoir deffié, je le priois qu’estant tous deux
        chevaliers, nous nous servissions des armes que les chevaliers ont accoustumé, et non
        popint des celles des desesperez. Il respondit que le il se trouveroit
        sur le champ, et que j’y vinsse armé, qu’il en feroit de mesme,
        toutesfois qu’il vouloit que ce fust à son choix, apres avoir commencé
        le combat de ceste sorte, pour ma satisfaction , de l’achever pour la
        sienne comme il avoit proposé au commencement: moy qui ne doutois point
        qu’en toute sorte je n’y deusse mourir, l’acceptay comme il le voulut.</p>
        <p>Et en ce dessein le lendemain armée de toutes pieces je me presenty sur
        le champ, mais il faut advouer le vray; j’estois si empeschée en mes
        armes que je ne sçavois comme me remuer.</p>
        <p>Ceux qui me voyoient aller chancellant, pensoient que ce fusat de peur
        du combat, et c’estoit de foiblesse. Bient tost apres voilà venir
        Lypandas armé et monté à l’advantage, qui à son abord effroyoit ceux
        mesmes a qui le danger ne touchoit point, Et croiriez-vous que je ne
        fus point estonée, que quand le pauvre Lydias fut conduit sur un
        eschaffaut pour assister au combat, car la pitié que j’eus de le voir
        en tel estat, me toucha de sorte que je
        demeuray fort long temps sans me pouvoir remuer. En fin les juges me
        menerent vers luy, pour sçavoir s’il m’acceptoit pour son champion: il
        me demanda qui j’estois. Lors contrefaisant ma parole:</p>
        <p>Contentez-vous, Lydias luy dis-je, que je suis le seul qui veut entreprendre ce combat pour vous.</p>
        <p>- Puis que cela est, repliquat’il vous devez estre personne de valeur.
        Et c’est pourquoy, dit-il se tournant vers les juges, je l’accepte. Et
        ainsi que je m’en allois, il me dit: Chevalier vaillant, n’ayez peur
        que vostre querelle ne soit juste. – Lydias, luy respondis-je,
        fussée-je aussi asseuré que tu n’eusses point d’autre injustice!</p>
        <p>Et apres je me retiray si resolue à la mort, que desjà il me tardoit
        que les trompettes le signal du combat. De fait au premier son, je
        partis, mais le cheval m’esbranla der sorte qu’au lieu de porter ma
        lance comme il falloit; je la laissay allercomme la fortune voulut.
        Sie bien qu’au lieu de le frapper, je donnay dans le col du cheval, luy
        laissant la lance dans le <pb n="465"/> corps, dont le cheval courut au
        commencement pa le champ en despit de son maistre, et en fin toma mort.</p>
        <p>Lypandas estoit venu contre moy avec tant de desir de bien faire que la
        trop grande volonté luy fit faillir son coup. Quant à moy, mon cheval
        alla jusques òu il voulut, car ce que je peus faire fut de me tenir
        sans tomber, et s’estant arresté de soy-mesme, et oyant Lypandas qui me
        crioit de tourner à luy, avec outrages de ce que je luy avois tué son
        cheval, je revins apres avoir mis la main à l’espée au mieux qu’il me
        fut possible, et non pas sans peine. Mais mon cheval que peut-estre
        picqueé plus que son courage ne vouloit, aussi tost que je l’eus
        tourné, prit de luy-mesme sa course, et si à propos qu’il vint heurter
        Lypandas de telle furie, qu’il le porta les pieds contrmont; mais en
        passer il luy donna de l’espée dans le corps si avant que peu apres je
        le sentis faillir dessous moy, et ce ne fut peu que je me ressouvinsse
        d’oster les pieds des estrieux; car presce incontinent il tomba mort,
        par ma bonne fortune, si loing de Lypandas que j’eus loisir de sortir
        de la selle, et me dépestrer de mon cheval.</p>
        <p>Alors je m’en vins à luy qui desjà s’approchoit l’espée haute pour me
        frapper, et faut que je die que si Amour n’eust soustenu le faix des
        armes, je m’avois point de force qui le peust faire. En fin voicy
        Lypandas qui de toute sa force me deschargea un coup sur la teste; la
        nature m’apprit à mettre le bras gauche devant, car autrement je ne me
        ressouvenois pas de l’escu que j’avois en ce bras-là. Le coup donna
        dessus si à plein, que n’yant la force de le soustenir, mon escu me
        redonna un si grand coup contre la sallade, que les estincelles m’en
        vindrent aux yeux. Luy qui voyoit que je chancelois, me voulut
        recharger d’un autre encore plus pesant, mais ma fortune fut telle, que
        haussant l’espée, je recontray la sienne si à propos du trenchant,
        qu’elle se mit en deux pieces, et las mienne à moitié rompue fit comme
        la soenne au premier coup que je luy voulus donner, car il esquiva, et
        moy n’ayant la force de la retenir, je las laissay tomber jusques en
        terre où de la pointe je recontray une pierre qui la rompit.</p>
        <p>Lypandas alors voyant que nous estions deux avec mesme advantage me
        dit: Chevalier, ces armes nous ont esté esgalement favorables, je veux
        essayer si les autres en seront de mesme, et pour ce desarmez-vous, car
        c’est ainsi que je veux fin ir ce combat.</p>
        <p>- Chevalier, luy respondis-je, à ce qui s’est passé vous
        pouvez bien cognoistre que vous avez le tort, et delivrant Lydias vous <pb n="466"/> devriez laisser
        ce combat. – Non, non dit Lypandas en colere, Lydias et vous mourrez. – J’essayeray, repliquay-je, de
        tourner ceste sentence sur vostre teste. Et lors m’esloignant dans le champ le plus que je
        peux de Lydias de peur d’estre recogneue, avec l’aide de ceux qui le
        gardoient, je me desarmay; et d’autant que nous avions fait provision
        tous deux d’une espée et d’un poignard, apres avoir laissé le
        pourpoint, nous venons l’un conte l’autre.</p>
        <p>Il faut que je vous die que ce ne fut pint sans peine que je cachois le
        sein, parce que la chemise, en dépit que j’en eusse, monstroit
        l’enfleure des tetins, mais chacun eust pensé toute autre chose
        plustost que cella-là, et quant à Lydias, il ne me peut recognoistre,
        tant pour me voir en cet habit desguisé, que purce que j’estois
        enflammée de la chaluer des armes, et ceste couleur haut me changeoit
        beaucoup le visage.</p>
        <p>En fin nous voilà, Lypandas et moy, à dix ou
        douze pas l’un de l’autre: l’on nous avoit mesparty le soleil, et les juges s’estoient retirez.
        Ce fut lors que veritaablement je croyois mourir, m’asseurant quàu
        premier coup il me mettroit l’espée dans le corps. Mais la fortune fut
        si bonne pour Lydias, car ce n’estoit que de sa vie que je craignois,
        que cet arrogant Lypandas venant de toute furie à moy, broncha si à
        propos qu’il vint donner de la teste presque à mes pieds, si lourdemant
        que de luy-mesme il se fit deux blessures: l’une du poignard dont il
        se perça l’espaule droite, et l’autre,de l’espée donnant du front sur
        le tranchant, Quant à moy, je fus si effroyée de sa cheute, que je
        croyois desja estre morte, et sans luy faire autre mal, je me reculay
        deux ou trois pas. Il est vray que m’imaginant de le pouvoir vaincre
        plus par ma courtoisie que par ma valeur, je luy dis: Levez-vous,
        Lypandas, ce n’est point en terre qeu je vous veux offenser. Luy qui
        estoit demeuré quelque temps estourdi du coup, tout en furie se releva
        pour se jetter sur moy, mais des deux blesseures qu’il s’estoit faites,
        l’une l’aveugloit, et l’autre luy ostoit la force du bras, de sorte
        qu’il ne voyoit rien, et si ne pouvoit presque soustenir l’espée, de
        quoy m’appercevant je pris courage, et m’en vins à luy l’espée haute,
        luy disant: Rends-toy, Lypandas, autrement tu es mort. – Pourquoy, me
        dit-il, me rendray-je, pius que les donditions de nostre combat ne sont
        pas telles? Contente toy que je mettray Lydias en liberté. Alors les
        juges estans venus, et Lypandas ayant ratfié sa promesse, ils
        m’accompagnerent hors du champ comme victorieux.</p>
        <p>Mais craignant que l’on ne me fist quelque outrage en ce lieu <pb n="467"/>
        là pour y avoir Lypandas toute puissance, apres m’estre armée, je
        m’approchay, la visiere baissée, de Lydias et luy dis: Seigneur Lydias,
        remerciez Dieu de ma victoire, et si vous desirez que nous puissions
        plus longuement conferer ensemble, je m’en vais en la ville de
        Rigiaque, où j’atendray de vos nouvelles quinze jours, car apres ce
        terme je suis contraint de parachever quelqque affaire, qui m’emmenera
        loing d’icy, et pourrez demander le Chevalier Triste, parce que c’est
        le nom que je porte pour les occasions que vous sçaurez de moy. – Ne
        cognoistray-je point, dit-il, autrement celuy à qui je suis tant
        oblige? – Ny pour vostre bien, luy dis-je, ny pour le mien il ne se peut. Et
        à ce mot je le laissay, et apres, estre pourveue d’un autre cheval, je
        vins à Rigiaque où je demeuray depuis.</p>
        <p>Or ce traistre de Lypandas, aussi tost que je fus partie, fit remttre
        Lydias en prison plus estroitte qu’auparavant, et quand il s’en
        plaignoit et qu’il luy repochoit la promesse qu’il m’avoit faite, il
        respondoit qu’il avoit primis de le mettre en liberté, mais qu’il
        n’avoit pas dit quand, et que ce seroit dans vingt ans, sinon avec une
        condition qu’il luy proposa, qui estoit de faire en sorte que je me
        remisse prisonniere en sa place et qu’ainsi je payasse la rançcon de sa
        liberté par la perte le la mienne. Lydias luy respondit qu’il seroit
        aussi ingrat envers moy que Lypandas perfide envers luy. Dequoy il
        s’offensa de sorte qu’il jura que si dans quinze jours je n’estoit
        entre ses mains, il le remettroit entre celles de la justice. Et lors
        que liy remettoit devant les yeux sa foy parjurée: J’en ay fait,
        disoit-il, la penitence pas les blesseures que j’ai apportée du combat,
        mais ayant des long temps promis aux seigneurs Neustriens de maintenir
        la justice, ne suis-je pas plus obligé à la premiere qu’à la derniere
        promesse? Les premiers jours s’escoulerent sans que j’y prisse garde,
        mais yoyant
        que je n’en avoit point de nouvelle, j’y envoyay un homme pour s’en
        enquerir. Par luy je sceus la malice de Lypandas et mesme le terme
        qu’il avoit donné, et quoy que je previsse toutes les cruautez et
        toutes les indignitez qui se peuvent recevoir, si est-ce que je resolus
        de mettre Lydias hors de telles mains, n’yant rien de si cher que sa
        conversation. Et par fortune le jour que vous me pristes je m’y en
        allois, et à ceste heure la tristesse que vous voyez en moy, et les
        souspirs qui ne me donnent point de cesse, procedent, non de la prison
        où je suis (car celle-cy est bien douce au prix de celle que je
        m’estios proposée), mais de sçavoir <pb n="468"/> que ce perfide et cruel
        Lypandas mettra sans doute Lydias entre les mains de ses ennemis qui
        n’attendent autre chose que d’en voir une deplorable et honteuse fins;
        car des quinze qu’il avoit donnez, les dix sont des-ja passés, si bien
        que je ne puis presque plus esperer de pouvoir rendre ce dernier office
        à Lydias.</p>
        <p>A ce mot les larmes luy empeschans la voix, elle fut contrainte de se
        taire , mais avec tant de demonstrations de desplaisir, que Clidaman en
        fut esmeu et pour la consoler luy dit: Vous ne devez point, courageuse
        Melandre, vous perdre tellement de courage que vous ne mainteniez la
        generosité en cest accident, que vous avez fait paroistre en tous les
        autres. Le Dieu qui vous a conservée en de si grands perils ne veut pas
        vous abandonner en ceux-cy qui sont moindres. Vous devet croire que
        tout ce qui despendra de moy sera tousjours disposé à vostre
        contentement. Mais parce que je suis sous un prince à qui ne ne veux
        point desplaire, il faut que vostre liberté vienne de luy; bien vous
        promets-je d’y rapporter de mon costé tout ce que vous pourriez esperer
        d’un bon amy. Et la laissant avec ses bonnes paroles, il alla troever
        Childeric et le supplia d’obtenir du roy Maroüé la liberté de ce jeune
        prisonnier.Le jeune prince qui aymoit mon fils, et qui sçavoit bien que
        le roy son pere seroit bien aise d’obliger Clidaman. Sans retarder
        d’avantage.l’alla demander à Meroüe qui accorda tout ce que mon fils
        demandoit.</p>
        <p>Et parce que le temps estoit si court que la moindre partie qu’il en
        eust perdue eust fait faute à Melandre, il l’alla troever en son logis
        òu l’yant tirée à part: Chevalier Triste, luy dit-il faut que vous
        changiez de nom, car si vos infortunes vous ont ca devant donné sujet
        de le porter, il semble que vous le perdez bien tost. Le Ciel commence
        de vous regarder d’un oeil plus doux que de coustume. Et tout ainsi
        qu’un mal-heur ne vient jamais seul, de mesme le bon-heur marche
        tousjours accompagné. Et pour tesmoignage de ce que je vous dis,
        sçachez chevalier (car tel vous veux-je nommer puis que vostre
        generosité à von droit vous en acquiert l’honorable tiltre) que
        desormais vous estes en liberté et pouvez disposer de vos actions tout
        ainsi qu’il vous plaira. Le prince des Francs m’a permis des disposer
        de vous, et le devoir de chevalier m’oblige non seulement à vous mettre
        en liberté, mais à vous offrir encore toute l’assistance que vous
        jugerez que je vous puisse rendre.</p>
        <p>Melandre oyant une parole tant inesperée, tressaillit toute de
        <pb n="469"/> joye, et se jettant à ses pieds comme transportée, luy baisa
        la main pour remerciement d’une grace si grande, car le bien qu’elle
        s’estoit figurée de recevoir de luy, estoit d’estre mise à rançon et
        l’incommodité du payement la desesperoit de le pouvoir faire si toste
        que le terme de quinze jours ne fust escoulé. Mais quand elle quyt un
        si grand courtoisie: Vrayement, luy dit-elle, seigneur chevalier, vous
        faites paroistre que vous sçcavez que c’est que d’aimer, puis que vous
        avez pitié de ceux qui en sont atteints. Je prie Dieu, attendant que je
        puisse m’en revencher, qu’il vous rende aussi heureux qu’il vous a faut
        courtois, et digne de toute bonne fortune. Et à l’heure mesme elle s’en
        voulut aller, ce que Clidaman ne voulut permettre parce que c’estoit de
        nuict.</p>
        <p>Le lendemain donc à bonne heure elle se mit en chemin, et ne tarda
        qu’elle ne vinst à Calais, où de fortune elle arrivale jour avant le
        terme. Des le soir elle eust fait sçcavoir sa venue à Lypandas n’eust
        ersté qu’elle fur d’advis, veu la perfidie de celuy avec qui elle avoit
        affaire, d’attendre le jour, afin que plus der personnes visent le tort
        qu’il luy feroit, si de fortune il manquoit encore une fois de parole.</p>
        <p>Le jour don estant venu, et l’heure du midy estant sonée queles
        principaux du lieu pour honorer le gouverneur estoient lors en sa
        maison, voilà le Chevalier Triste qui se presente à luy.</p>
        <p>A l’abord il ne fut point recogneu, car on ne l’avoit veu qu’au combat,
        où la peur luy avoit peut-estre changé le visage. Lors chacun
        s’approcha pour ouyr ce qu’il diroit. Lypandas luy dit-il , je reviens
        icy de la part de parents et des amis de Lydias, à fin de sçavoir de
        ses nouvelles, et pour te sommer de ta parole ou bien de la mettre à
        quelque nouvelle condition, autrement ils te mandent par moy qu’ils te
        publieront pour homme de peu de foy.</p>
        <p>- Estranger, respondit Lypandas, tu leur diras que Lydias se porte
        mieux qu’il ne fera dans peu de jours, parce qu’aujord’hui passé, je le
        remettray entre les main de ceux qui m’en vengeront; que pour ma
        parole, je croy en estre quitte en le remettant entre les mains de la
        justice, car la justice; qu’est-ce autre chose qu’une vraye liberté?
        Que pour de nouvelles conditions, je n’en veux point d’autre que celle
        que j’ay desja proposée, qui est que l’on me remette entre les mains
        celuy combatit contre moy afin que j’en puisse faire à ma volonté et je
        delivreray Lydias, – Et qu’est-ce, luy dit-il, que tu en veux faire? – Quand j’auray, respondit-il,
        à te rendre conte des mes desseins, tu le pourras sçavoir. – Et
        <pb n="470"/> quoy, dit-il, es t-tu encore en ceste mesme opinion? – Tout
        de mesme, repliqua Lypandas. – Si cela est le
        Chevalier triste, enyoye querir Lydias, et je te remettray celuy que tu demandes.</p>
        <p>Lypandas qui sur tout desiroit se venger de son ennemy, car il avoit
        tourné toute mauvaise sur Melandre, l’envoya incontionent querir.
        Lydias, qui sçavoit bien ce jour estre le dernier du terme qu’on luy
        donné, croyoit que ce fust pour le conduire aux seigneurs de la justice
        ; toutesfois, encor qu’il en previst sa mort asseurée, si esleut-il
        plustost cela que de voir celuy qui avoit combattu pour luy en ce
        danger à son occasion, Quant il fut devant Lypandas, il luy dit: Lydias
        voicy le dernier jour que je t’ay donné pour representer ton champion
        entre mes mains. Ce jeune chevalier est venu icy pour cest effet: s’il
        le fait, tu es en liberté.</p>
        <p>Melandre durant ce peu de mots avoit tousjours trouvé le moyen de tenir
        le visage de costé pour n’estre recogneue, et quand elle voulut
        respondre, elle toura tout à fait contre Lypandas, et luy dit: Ouy,
        Lypandas, je l’ay promis et je le fais. Toy, observe aussi bien ta
        parole, car je suis celuy que tu demandes: me voicy, que ne redoute ny
        rigueur, ny cruauté quelconque pourveu que mon amy sorte de peine.</p>
        <p>Alors chacun mit les yeux sur elle, et repassant par la memoire les
        façons de celuay qui avoit combatu, on cogneut qu’elle disoit vray. Sa
        beauté, sa jeunesse et son affection esmeurent tous ceux qui estoient
        presens, sinon Lypandas, qui se croyant infiniment offensé de luy,
        commanda incontinent qu’elle fust mise en prison, et permit que Lydias
        s’en allast. Luy qui desiroit plustost se perdre que de se voir obliger
        en tant de sortes, faisoit quelque difficulté. Mais Melandre s’approcha
        de luy dit à l’aureille: Lydias, allez-vous-en, car de moy n’en soyez
        en peine; J’ay un moyen de sortir de ces prison si facile que ce sera
        quand je vondray. Que si vous desirez de faire quelque cose à ma
        consideration, je vous supplie d’aller servir Meroüé et
        poarticulierement Clidaman qui est cause que vous estes en liberté et
        luy dites que c’est de ma part que vous y allez. – Et sera-t’il
        possible, dit Lydias, que je m’en aille sans sçavoir qui
        vous estes? – Je suis, respondit-elle, le Chevalier Triste, et cela vous suffise
        jusau’a ce que vous ayez plus de commdodité d’en sçavoir d’avantage.</p>
        <p>Ainsi s’en alla Lydias en resolution de servir le roy des Francs
        <pb n="471"/> puis que celuy à qui il devoit deux fois la vie le vouloit
        ainsi. Mais cependant Lypandas commanda tres-expressement que Melandre
        fust bien gardée, et la fit mettre en un crotton avec les fers aux
        pieds et aux main, resolu qu’il estoit de la laisser mourir de misere
        leans.</p>
        <p>Jugez en quel estat ceste jeune fille se trouva et quels regrets elle
        devoit faire contre amour. Ses vivres estoient mauvais et sa demeure
        effroyable et toutes les autres incommoditez tres grandes; que si non
        affection n’eust supporté ces choses, il est impossible qu’elle n’y
        fust morte.</p>
        <p>Mais cependant la voix s’espandit par toute la Neustrie que Lydias par
        le moyen d’un sien amy avoit etsté sauvé des prisons de Calais, et
        qu’il estoit alleé servir le Roy Meroüe, Cela fut cause qu’en mesme
        temps son bannissement fut renouvellé et declaré traistre a sa partie;
        luy toutesfois ne faillit point de venir au camp des Francs, òu
        cherchant la tente de Clidaman, elle luy fust monstrée.</p>
        <p>Aussi tost qu’il l’apperceut, et que Lindamor et Guyemants le virent,
        ils couruent l’embrasser, mais avec tant d’affection et et de courtoise
        qu’il en demeura estonée, car ils le prenoient tous pour Ligdamon, qui
        peu de jours auparavant s’estoit perdu en la bataille qu’ils avoient
        eue contre les Neustriens, auquel il ressembloit de sorte, que tous
        ceux qui cognoissoient Ligdamon y furent deceus. En fin ayant esté
        recogneu pour estre Lydias, l’ami de Melandre, il fut conduit à Meroüe,
        où en presence de tous; Lydias raconta au roy le-discours de sa prison
        tel que vous avez ouy, et la courtoisie que par deux fois il avoit
        receue de ce chavalier incogneu, et pour la fin le commandement qu’il
        luy avoit faict de le venir servir, et particulierement Clidaman. Alors
        Clidaman, apres que le Roy l’eust receu et remercié de son amitié luy
        dit: Est-il possible, Lydias, que vous n’ayez point cogneu celuy qui a
        combatu, et qui est en prison pour vous? – Non, certes, dit-il. – O
        vrayement, adjousta-t-il, voilà la plus grande mescognoissance dont
        j’aye jamais ouy parler! avez vous jamais veu personne qui luy
        ressemblast? – Je n’en ay point de memoire, dit Lydias tout
        estonné. – Or je veus donc dire au roy une historie la plus digne de compassion
        qu’autre que l’amour ait jamais causée.</p>
        <p>Et sur cela il repit la fin du discours où Lydias avoit raconté qu’il
        estoit allé en la grande Bretaigne, de la courtoisie qu’il trouva,
        auquel il adjousta descrettement l’amour de Melandre, <pb n="472"/> les
        promesses qu’il luy avoit faictes de la conduire en Neustrie avec luy
        s’il estoit contraint de partir, de sa fuite et en fin de sa prison à
        Calais. Le pauvre Lydias estoit si estonné d’ouyr tant de
        particulairtez de sa vie, qi’il ne sçavoit que penser.</p>
        <p>Mais quand Clidaman raconta la resolution de Melandre à se mettre en
        voyage, et s’habiller en homme pour advertir ses parens, et puis de de
        s’armer et entrer en champ clos contre Lypandas et les fortunes des ses
        deux combats, il n’a avoit celuy des escoutants qui ne demeurast ravy,
        et plus encores quand il paracheva touit ce que je vous ay
        raconté. – O Dieux! S’escria Lydias est-il possible que mes yeux ayent esté
        si aveuglez! Que me reste-il pour sortir de ceste obligation? – Il ne vous reste plus, luy dit
        Clidaman, que de mettre pour elle ce qu’elle
        vous a condervé. – Cela, adjousta Lydias, avec un grand souspir, est ce
        me semble, peu de chose si l’entiere affection qu’elle me porte n’est
        accompagnée de la mienne.</p>
        <p>Cependant qu’ils se tenoient tel discours, tous ceux qui ouyrent
        Clidaman, disoient que ceste seule fille meritoit que ceste grande
        armée allast attaquer Calais. – En verité, dit Meroüé, je lairray
        plustost toutes choses en arriere que je ne fasse rendre la liberté à
        dame si vertueuse; aussi bien nos armes ne sçauroient estre mieux
        employées qu’au service des semblables.</p>
        <p>Le soir estant venu, Lydias s’addressa à Clidaman, et luy descouvrit
        qu’il avoit une entreprise infaillible sur Calais qu’il avoit faitte
        durant le temps qu’il y estoit prisonnier, que si on luy vouloit donner
        des gens, sans doute il les mettroit dedans. Cet advis ayant esté
        rapporté à Meroüe fut touvé si bon qu’il resolut d’y envoyer, ainsi
        furent donnés cinq cens archers, conduits par deux cens hommes d’armes,
        pour executer ceste entreprise. La conclusion</p>
        <p>fut (car je ne sçaurois ranconter au long cest affaire) que Calais fut
        pris Lypandas prisonnier, et Melandre fut muse hors de sa captivité.
        Mais ne sçay comment ny pourquoy, à peine estoit le tumulte de la prise
        de la ville cessé, que l’on prit garde que Lydias et Melandre s’en
        estoient allez, si bien que depuis on n’a sceu qu’ils estoient devenus.</p>
        <p>Or durant toutes ces choses. Le pauvre Ligdamon a esté le plus
        tourmenté pour Lydias qu’il puisse dire, car estant prisonnier entre
        les mains des Neustriens, il fut pris pour Lydias, et aussi tost
        condamné à la mort. Clidaman fit que Meroüé leur envoya deux herauts
        d’armes pour leur faire entendre qui’ils se trompoient, <pb n="473"/> mais
        l’asseurance que Lypandas fraischement leur en devoit donnée, les fit
        passer outre sans donner croyance à Meroüé.</p>
        <p>Ainsi voilà Ligdamon mis dans la cage des lyons, où l’on dit qu’il fit
        plus qu’un homme ne peut faire, mais sans doute il y fust mort, n’eust
        esté qu’une tres-belle dame le demanda pour mary.</p>
        <p>Leur coustume qui permet ainsi le sauva pour lors, mais tost apres il
        mourut, car aimant Silvie avec tant d’affection, qu’elle ne luy pouvoit
        permettre d’espouser autre qu’elle, il esleut plustost le tombeau que
        ceste belle dame. Ainsi, quand on les voulut espouser, il s’empoisonna,
        et elle qui croyoit que vertitablement c’estoit Lydias qui autresfois
        l’avoit tant aimée, s’empoisonna aussi du mesme breuvage. Ainsi est
        mort le pauvre Ligdamon avec tant de regret de chacun qu’il n’y a
        personne, mesme entre les ennemis, qui ne le plaigne. Mais ç’a esté une
        gratieuse vengeance que celle dont amour a puni le cruel Lypandas, car
        repassant par le ressouvenir, la vertu, la beauté et l’affection de
        Melandre, il en est devenu si amoureux, que le pauvre qu’il est n’a
        autre consolation que de parler d’elle: mon fils me mande qu’il fait ce
        qu’il peut pour la sortir de prison, et qu’il espere de l’obtenir.</p>
        <p>Voilà, contnua Amasis, comme ils vivent si pleins d’honneurs
        et de louanges que chacun les estime plus au’autres qui soient en
        l’armée. – Je prie Dieu, adjousta Adamas, qu’il les continue en ceste bonne fortune.</p>
        <p>Cependant qu’ils descouroient ainsi, ils virent venir de loing Leonide
        et Lucinde, avec le petit Meril. Je dis Lucinde, parce que Celadon,
        comme je vous ay dit, portoit ce nom suivant la resolution que Galathée
        avoit faicte. Amasis qui ne la cognoissoit point, demanda qui elle
        estoit. C’est, respondit Galathée, une parente d’Adamas, si belle, et
        si remplie de vertu, que je l’ai priée de me la laisser pour quelque
        temps: elle se nomme Lucinde. – Il semble, dit Amasis, qu’elle soit
        bien autant advisée comme belle. – Je m’asseure, adjousta Galathée, que
        sont humeur vous plaira,et si vous le trouvez bon, elle viendra,
        madame, avec nous à Marcilly.</p>
        <p>A ce mot Leonide arriva si pres, que Lucinde, pour baiser les mains à
        Adamas, s’advança, et mettant un genouil en terre, luy baisa la main
        avec des façons sie bien contrefaittes, qu’il n’y avoit celuy qui ne la
        prist pour fille. Amasis la relva, et apres l’avoir embrassée, la baisa
        en luy disant qu’elle aymoit tant Adamas, que <pb n="474"/> tout ce qui luy
        touchoit luy estoit aussi cher que ses plus chers enfants.</p>
        <p>Alors Adamas prit la parole de peur si la fainte Lucinde respondoit, on
        ne recogneust quelque chose à sa voix, mais il ne falloit pas qu’il en
        eust peur, car elle sçavoit si bien faindre, que la voix, comme le
        reste, eust aidé à parachever encor mieux la tromperie. Toutesfois pour
        ce coup elle se contenta d’advouer le response d’Adamas seulement avec
        une reverence basse, et puis se retira entre les autres nypmhes,
        n’attendant que la commodité de se pouvoir desrober.</p>
        <p>En fin l’heure estant venue du disner, Amasis s’en retourna au logis,
        où trouvant les tables prestes, chacun plein de contentement des bonnes
        nouvelles receues, disna joyeusement, sinon la belle Silvie qui avoit
        tousjours devant les yeux l’idole de son cher Ligdamon, et en l’ame le
        ressouvenir qu’il estoit mort pour elle. Ce fut ce sojet qui les
        entretint une partie du disner, car la nymphe vouloit bien que l’on
        sceust qu’elle aymoit la memoire d’une personne vertueuse , et sie
        dediée à elle, mais cela, d’autant qu’estant morte elle ne pouvoit plus
        l’importuner, ny se prevaloir de ceste bonne volenté.</p>
        <p>Apres le repas, que toutes ces nymphes estoient attentives les unes à
        jouer, les autres à vistiter la maison, les unes au jardin et les
        autres à s’entretenir de divers discours dans la chambre d’Amasis.
        Leonide, sans que l’on s’en apperceust, feignant de se vouloir preparer
        pour partir, sortit hors de la chambre, et peu apres Lucinde, et
        e’estans trouvées au rendez-vous qu’elles s’estoient données, faignans
        d’aller se prommener, sortirent du chasteau, ayant caché soubs leurs
        mantes chacune une partie des habits du berger. Et quand ils furent au
        fond du bois, le berger se deshabilla, et prenant l’habit accoutumé,
        remercia la nymphe du bon secours, qu’elle luy avoit offrit en eschange
        sa vie et tout ce qui en despendoit.</p>
        <p>Alors la nymphe avec un grand suspir: Et bien, dit-elle, Celadon, ne
        vous ay-je pas bien tenu la promesse que je vous ay faite? Ne
        croyez-vous pas estre obligé d’observer de mesme ce que vous m’avez
        promis? – Je m’estimerois, respondit le berger, le plus indigne qui
        ait jamais vescu si j’y faillois. – Or, Celadon, dit-elle, alors
        ressouvenez-vous donc de ce vous m’avez juré, car je suis resolue à
        cet’heure d’en tirer preuve. – Belle nymphe, respondit Celadon,
        disposez de tout ce que je puis comme de ce que <pb n="475"/> vous pouvez,
        car vous ne serez point mieux obeye de vous mesme que de mos. – Ne
        m’avez-vous pas promis, repliqua la nymphe, que je recherchasse vostre
        vie passée, et que je trouverois que vous pouriez faire pour moy, vous
        le feriez? Et luy ayant respondu qu’il estoit vray. Or-bien, Celadon,
        continua-t’elle j’ay fait ce que vous m’avez dit. Et quoy que l’on
        peigne Amour</p>
        <p>aveugle, si m’at’il laissé assez de lumiere pour cognoistre que
        veritablement vous devez continuer l’amour que vous avez si souvent
        promise eternelle à vostre Astrée; car les degoustemens d’amour ne
        permettent que l’on soit ny parjure ny infidele. Et ainsi, quoy que
        l’on vous ait mal traité, vous ne devez pas faillir à ce que vous
        devez, car jamais l’erreur d’autruy ne lave nostre faute. Aymez donc la
        belle et heureuse Astrée, avec autant d’affection et de sincerité que
        vous l’aimastes jamais, servez-la, adorez-la, et plus encor s’il se
        peut, car amour veut l’extremité en son sacrifice. Mais aussi j’ay bien
        cogneu que les bons offices que je vous ay rendus meritent quelque
        recognoissance de vous, et sans doute, parce qu’amour ne peut se payer
        que par amour, vous seriez obligé de me satisfaire en mesme monnoye, si l’impossibilité
        n’y contredisoit. Mais puis qu’il est vray c½ur n’est capable</p>
        <p>que d’un vray amour, il faut que je me paye de ce qui vous reste;
        doncques n’ayant plus d’amour à me donner comme à maistresse, je vous
        demande vostre amitié comme vostre s½ur, et que d’or’en là vous
        m’aimiez, ne cherissiez, et me traittiez comme telle.</p>
        <p>On ne sçauroit representer le contentement de Celadon oyant ces
        paroles, car il advoua que celle-cy estoit une de ces choses qu’en sa
        misere il recognoissoit particulierement pour quelque eespece de
        contentement; c’est pourquoy apres avoir remercié la nymphe de
        l’amitié qu’elle luy portoit, il luy jura de la tenir pour sa s½ur, et
        n’user jamais en son endroit que comme ce nom luy commandoit. Là dessus
        pour n’estre pas retrouvez, ils se separent tres-contens, et satisfaits
        l’un de l’autre. Leonide retourna au palais et le berger continua son
        voyage, fuyant les lieux où il croyoit pouvoir rencontrer des bergers
        de sa cognoissance. Et laissant Montverdun à main gauche, il passa au
        milieu d’une grande plaine, qui en fin le conduisit jusques sur une
        coste un peu relevée, et de laquelle il pouvoit recognoistre et
        remarquer de l’oeil la plus part des lieux, où il avait accoustumé de
        mener paistre ses trouppeaux de l’autre costé de Lignon, où Astrée le
        venoit trouver, et où passoient quelquefois la chaleur trop <pb n="476"/>
        aspre du soleil. Bref ceste veue luy remit devant les yeux la plus part
        des contentements qu’il payoit à ceste heure si cherement. Et en ceste
        consideration s’estant assis au pied d’un arbre, il souspira tels vers.</p>
    </div>
    <div class="contentci">
        <milestone type="space"/>
        <head type="chapitre">RESSOUVENIRS</head>
        <milestone type="space"/>
        <p>Icy mon beau soleil repose,</p>
        <p>Quand l’autre paresseux s’endort,</p>
        <p>Et puis le matin quand il sort,</p>
        <p>couronné d’oeillet et de rose,</p>
        <p>Pour chasser l’effroy de la nuit,</p>
        <p>Deçà premierement reluit</p>
        <p>Le soleil que min ame adire,</p>
        <p>Apportant avec luy le jour</p>
        <p>A ces campagnes qu’il honore,</p>
        <p>Et qu’il va remplisant d’amour.</p>
        <milestone type="space"/>
        <p>Sur les bords de ceste riviere,</p>
        <p>Il se fait voir diversement:</p>
        <p>Quelquefois tout d’embrasement,</p>
        <p>D’autrefois cachant sa lumiere.</p>
        <p>Il semble devenue jaloux,</p>
        <p>Qu’il se vueille ravir de nous,</p>
        <p>Ainsi que sont sous la nue sombre,</p>
        <p>Le soleil chache sa beauté,</p>
        <p>Sans que toutesfois si peu d’ombre</p>
        <p>Puisse bien couvrir sa clarté.</p>
        <milestone type="space"/>
        <p>Mais que veut dire qu’il ne brusle,</p>
        <p>Comme on voit que l’autre soleil</p>
        <p>Seiche les herbes de son oeil,</p>
        <p>Durant l’ardente canicule?</p>
        <p>Pourquoy, dis-je ne seiche aussi</p>
        <p>Mon soleil les herbes d’icy?</p>
        <p>J’entens, amour, c’est que ma dame</p>
        <p>N’eslance ses rayons vainqueurs</p>
        <p>Dessus ces corps qui n’ont point d’ame.</p>
        <p>Et ne veut brusler que des c½urs.<pb n="477"/></p>
        <milestone type="space"/>
        <p>Fontaine, qui des Sycomores</p>
        <p>Le beau nom t’en vas empruntant,</p>
        <p>Tu m’as veu jadis si contant,</p>
        <p>Et pourquoy ne le suis-je encores?</p>
        <p>Quelle erreur puis-je avoir commis</p>
        <p>Qui rend les dieux des ennemis?</p>
        <p>Sont-ils sujets comme nous sommes</p>
        <p>D’estre quelquefois envieux?</p>
        <p>Ou le change propre des hommes</p>
        <p>Peut-il atteindre jusqu’aux dieux?</p>
        <milestone type="space"/>
        <p>Jadis sur tes bords. Ma bergere</p>
        <p>Disoit, sa main dedans ma main:</p>
        <p>Dispose le sort inhumain</p>
        <p>De nostre vie passagere,</p>
        <p>Jamais, Celadon, en effet</p>
        <p>Le serment ne sera, deffait,</p>
        <p>Que dans ceste main je te jure.</p>
        <p>Et vif et mort je l’aymeray,</p>
        <p>Ou mourant dans ma sepulture</p>
        <p>Nostre amité j’en entfermeray.</p>
        <milestone type="space"/>
        <p>Fueillage espais de ce bel arbre,</p>
        <p>Qui couvres d’ombres tout l’entour,</p>
        <p>Te ressouviens-tu point du jour</p>
        <p>Qu’à ses lis meslant le cinabre,</p>
        <p>De honte elle alloit rougissant,</p>
        <p>Qu’un berger pres d’elle passant,</p>
        <p>Parlant à moy l’appella belle,</p>
        <p>Et l’heur et l’honneur de ces lieux?</p>
        <p>Car je ne vous, me disoit-elle,</p>
        <p>Ressembler belle qu’à tes yeux.</p>
        <milestone type="space"/>
        <p>Rocher où souvent à cachette</p>
        <p>Nous nous sommes entretenus,</p>
        <p>Que peuvent entre devenus</p>
        <p>Tous ces amours que je regrette?</p>
        <p>Les dieux tant de fois invoquez</p>
        <p>Suffriront-ils d’estre moquez,</p>
        <p>Et d’avoir la priere ardante <pb n="478"/></p>
        <p>D’elle et de moy receue en vain,</p>
        <p>Puis qu’ores son ame changeante</p>
        <p>Paye ses amours d’un desdain?</p>
        <milestone type="space"/>
        <p>Vueille le Ciel, disoit Astrée,</p>
        <p>Que je meure avant de voir</p>
        <p>Que mon pere ait plus de pouvoir</p>
        <p>D’un haine opiniastrée</p>
        <p>En sa trop longue inimitié,</p>
        <p>A nous separer d’amitié,</p>
        <p>Que nostre amitié ferme et saincte</p>
        <p>A nous rejoindre, et nous unir:</p>
        <p>Aussi bien de regret attainte</p>
        <p>Je mourrois la voyand finir.</p>
        <milestone type="space"/>
        <p>Et toy, vieux saule, dont l’escorce</p>
        <p>Sans plus defend des saisons,</p>
        <p>Dy moy, n’ay-je point de raisons</p>
        <p>De me plaindre de ce divorce,</p>
        <p>Et de t’en addresser mes cris?</p>
        <p>Combien avons-nous nos escrits</p>
        <p>Fiez dessous la seure garde,</p>
        <p>Dans le creux du tronc my-mangé?</p>
        <p>Mais ores que je te regarde,</p>
        <p>Combien, saule, tout est changé!</p>
        <milestone type="space"/>
    </div>
    <div class="contentl">
        <p>Ces pensers eussent plus longuement retenu Celadon en ce lieu, n’eust esté la survenue du
        berger desolé, qui plaignant continuellement sa perte, s’en venoit souspirant ces vers:</p>
    </div>
    <div class="contentci">
        <milestone type="space"/>
        <head type="chapitre">SUR UNE TROP PROMPTE MORT</head>
        <milestone type="space"/>
        <p>Vous qui voyez mes tristes pleurs,</p>
        <p>Si vous saviez de quels mal-heurs</p>
        <p>J’ay l’ame attainte,</p>
        <p>Au lieu de condamner mon oeil,</p>
        <p>Vous adjousteriez vostre dueil</p>
        <p>Avec ma plainte. <pb n="479"/></p>
        <milestone type="space"/>
        <p>Dessous l’horreur d’un noir tombeau,</p>
        <p>Ce que la tere eut de plus beau</p>
        <p>Est mis cendre.</p>
        <p>O destin trop plein de rigueur!</p>
        <p>Pourquoy mon corps comme mon c½ur</p>
        <p>N’y peut descendre?</p>
        <milestone type="space"/>
        <p>Elle ne fut plustot ça bas</p>
        <p>Que les dieux par un prompt trespas</p>
        <p>Me l’ont ravie</p>
        <p>Si bien qu’il sembloit seulement</p>
        <p>Que pour entrer au monument</p>
        <p>Elle eust eu vie.</p>
        <milestone type="space"/>
        <p>Pourquoy falloit-il d’amour,</p>
        <p>Si ressemblant la fleur d’un jour</p>
        <p>A peine née,</p>
        <p>Le Ciel la monstroit pour l’oster,</p>
        <p>Et pour nous faire regretter</p>
        <p>Sa destinée?</p>
        <milestone type="space"/>
        <p>Comme à son arbre estant serré</p>
        <p>Du tronc n’est point separé</p>
        <p>l’heureux lierre,</p>
        <p>Pour le moins me fust-il permis</p>
        <p>Vif aupres d’elle d’estre mis</p>
        <p>Dessous sa pierre.</p>
        <milestone type="space"/>
        <p>Content pres d’elle je vivrois,</p>
        <p>Et si là dedans de la voix</p>
        <p>J’avois l’usage,</p>
        <p>Je benirois d’un tel sejour</p>
        <p>La mort qui m’auroit de l’amour</p>
        <p>Laissé tel gage.</p>
        <milestone type="space"/>
    </div>
    <div class="contentl">
        <p>Celadon qui ne vouloit point estre veu de personne
        qui le peust cognoistre, d’aussi loing qu’il vid ce berger, commença
        peu à peu de se retirer dans l’espaisseur des quelques arbres. Mais
        voyant que sans s’arrester à luy, il passoit outre pour s’asseoir au
        mesme lieu d’où il venoit de partir, il le suivit pas à pas et si à
        propos <pb n="480"/> qu’il peut ouyr une partie des ses plaintes. L’humeur
        de ce berger incogneu sympathisant avec la sienne, le rendit curieux de
        sçavoir par luy des nouvelles de sa maistresse, et mesme croiant ne
        pouvoir en sçavoir plus aisément par autres sans estre recogneu.</p><p>
        Donques, s’approchant de luy: Ainsi luy dit-il,
        triste berger, Dieu te donne le contentement que tu regrettes, comme de
        bon c½ur je l’en prie. Et ne pouvant d’avantage, tu dois recevoir ceste
        priere de bonne part. Que si elle t’oblige à quelque ressentiment de
        courtoise, dy-moy, je te supplie, si tu cognois Astrée, Phillis et
        Lycidas, et si cela est, dy m’en ce que tu en sçais. – Gentil berger,
        respondit-il, tes paroles courtoises m’obligent à prier le Ciel, en
        eschange de ce que tu me souhaittes, qu’il ne te donne jamais occasion
        de regretter ce que je pleure, et de plus de te dire tout que je sçay
        des personnes dont tu me parles, quoy que la tristesse avec laquelle je
        vy, me deffende de me mesler d’autres affaires que miennes.</p>
        <p>Il peut y avoir un mois et demy que je vins en ce
        pays de Forests, non point comme plusieurs pour essayer la fontaine de
        la Verité d’amour; car je ne suis que trop asseuré de mon mal, sans en
        avoir de nouvelles certitudes, mais suivant le commandement d’un dieu
        qui des rives herbeuses de la glorieuse Seine, m’a envoyé icy avec
        asseurance que j’y trouverois remede à mon desplaisir. Et depuis, la
        demeure de ces villages m’a semblé si agreable et selon mon humeur, que
        j’ay resolu d’y demeurer aussi longuement que le Ciel me le voudra
        permettre. Ce dessein a esté cause que j’ay voulu sçavoir l’estre et la
        qualité de la pluspart des bergers, et bergeres de la contrée; et
        parce que ceux dont vous me demandez des nouvelles sont les principaux
        de ce hameau, qui est delà l’eau vis à vis d’icy, où j’ay choisi ma
        demeure, je vous en sçauray dire presque autant que vous en pourriez
        desirer. – Je ne veux, adjousta Celadon, en sçavoir autre chose sinon
        comme ils se portent.</p>
        <p>Tous, dit-il, sont en bonne santé. Il est vray que
        comme la vertu est tousjours celle qui est la plus agitée, ils ont eu
        un coup de l’aveugle et muable fortune, qu’ils resentent jusques en
        l’ame, qui est la porte de Celadon, un berger que je ne cognoy point et
        qui estoit frere Lycidas, tant aymé et estimé de tous ceux de ce
        rivage, que sa perte a esté ressentie generalement de tous, mais
        beaucoup plus ces trois personnes que vous avez nommées. Car on tient,
        c’est à dire ceux qui sçavent un peu des secrets de ce monde, que ce
        berger estoit serviteur d’Astrée, et que ce qui les a <pb n="481"/>
        empescher de se marier, a esté l’inimitié de leurs
        parents. – Et comment dit-on, repliqua Celadon, que ce berger se perdit? – On le
        raconte dit-il, de plusieurs sortes: les uns en parlent selon opinion,
        les autres selon les apparences, et d’ autres selon le rapport de
        quelques uns, et ainsi la chose est contée fort diversement. Quant à
        moy, j’arrivay sur ces rives les mesme jour qu’il se perdit et me
        souviens que je veis chacun si espouvanté de cet accident, qu’il n’y
        avoit personne qui sceust m’en donner bon conte. En fin, et c’est
        l’opinion plus commune, par ce que Phillis et Astrée, et Lycidas mesme
        la racontent ainsi, s’estant endormy sur le bord de la riviere en
        songeant, il faut qu’il soit tombé dedans et de fait la belle Astrée en
        fit de mesme, mais ses robbes la sauverent.</p>
        <p>Celadon alors jugea que prudemment ils avoient tous
        trois trouvé ceste invention, pour ne donner occasion à plusieurs de
        parler mal à propos sur ce sujet, et en fut tres-aise, car il avoit
        tousjours beaucoup craint que l’on soupçonnast quelque chose au
        desavantage d’Astrée. Et pource continuant ses demandes: Mais, dit-il,
        que pensent-ils qu’il soit devenu? – Qu’il soit mort, respondit berger
        desolé, et vous asseure bien qu’Astrée en porte, quoi qu’elle faigne,
        un si grand desplaisir qu’il n’est pas croyable combien chacun dit
        qu’elle est changée. Si est ce que si Diane ne l’en empesche, elle est
        la plus belle de toutes celles que je veis jamais hormis ma chere
        Cleon, mais ces trois là peuvent aller de pair. – Quelqu’autre,
        adjousta Celadon, en dira de mesme de sa maistresse, car l’amour a cela
        de propre, non pas de boucher les yeux comme quelques-uns croyent de
        changer les yeux de ceux qui aiment en l’amour mesme, et d’autant qu’il
        n’y eut jamais laides amours, jamais un amant ne trouva sa maistresse
        laide. – Cela respondit le berger, seroit bon si j’aymois Astrée et
        Diane, mais n’en estant plus capable, j’en suis juge sans reproche. Et
        vous qui doutez de la beauté de ces trois bergeres, estes-vous
        estranger, ou bien si la haine vous fait commettre l’erreur contraire à
        celuy que vous dites proceder de l’amour? – Je ne suis nul des deux,
        dit Celadon, mais ouy bien le plus miserable et plus affigé berger de
        l’univers. – Cela, dit Tircis, ne vous advoueray-je jamais, si vous ne
        m’ostez de ce nombre. Car si vostre mal procede d’autre cause que
        d’amour, vous playes ne sont pas si douloureuses que les miennes,
        d’autant que le c½ur estant la partie la plus sensible que nous ayons,
        nou en ressentons aussi plus vivement les <pb n="482"/> offenses. Que si
        vostre mal procede d’amour, encor faut-il qu’il cede au mien, puis que
        de tous les maux d’amour il n’en y a pint de tel que celuy nie
        l’esperance, ayant ouy dire de long temps que là où l’espoir peut
        seulement laicher nostre playe, elle n’est aussi tost plus endolue. Or
        cest espoir peut se mesler en tous les accidents d’amour, soit desdain,
        soit courroux, soit haine, soit jalousie, soit absence, sinon où la
        mort a pris place; car ceste pasle déesse, avec sa fatale main, couppe
        d’un mesme tranchant l’espoir, dont le filet de la vie est couppé. Or
        moy, plus miserable que les plus miserables, je vay plaignant un mal
        sans remede et sans espoir.</p>
        <p>Celadon alors luy respondit avec un grand souspir:
        O berger, combien estes-vous abusé en vostre opinion! Je vous
        advoue bien que les plus grands maux sont ceux d’amour: de cela j’en
        suis trop fidelle tesmoin; mais de dire que ceux qui sont sans espoir
        soient les plus douloureux, tant s’en faut que mesme ne meritent ils
        point d’estre ressentis, car c’est acte de folie de pleurer une chose à
        quoy l’on ne peut remedier. – Et amour, qu’est-ce respondit-il, sinon
        une pure folie? – Je ne veux pas, repliqua Celadon, entrer maintenant
        en ce discours, d’autant que je veux parachever le premier et cestuy-cy
        seul meriteroit trop de temps. Mais dites moy, plaignez-vous cette mort
        pour amour ou non? – C’est, respondit-il, pour amour. – Or, qu’est-ce
        qu’amour, dit Celadon, sinon, comme j’ay ouy dire à Silvandre et aux
        plus sçavants de nos bergers, qu’on desir de la beauté que nous
        trouvons telle? – Il est vray, dit l’estranger. – Mais, repliqua
        Celadon, est-ce chose d’homme raisonnable de desirer une chose qui ne
        se peut avoir?</p>
        <p>Non certes, dit-il. – Or voyez donc, dit Celadon.
        Comme la mort de Cleon doit le remede de vos maux, car puis que vous
        m’advouez que le desir ne doit estre où l’esperance ne peut atteindre,
        et que l’amour n’estre chose que desir, la mort qui, à ce que vous
        dites, vous oste toute esperance, vous doit par consequent oster tout
        le desir, et le desir mourant, il traine l’amour dans un mesme
        cercueil, et n’ayant plus d’amour, puis que le mal que vous plaignez en
        vient, je ne sçay comment vous le puissiez ressentir.</p>
        <p>Le berger desolé luy respondit: Soit amour, ou
        haine, tant y a qu’il est plus veritable que je ne sçaurois dire, que
        mon mal est sur tous extreme. Et parce que Celadon luy vouloit
        repliquer, luy qui ne pouvoit souffrir d’estre contredit en ceste
        opinion, luy sem- <pb n="483"/> blant que d’endurer les raisons contraires,
        c’estoit offenser les cendres de Cleon luy dit: Berger, ce qui et sous
        les sens est plus certain que ce qui est en l’opinion, c’est pourquoy
        toutes ces raisons que vous alleguez doivent ceder à ce que j’en ressens.</p>
        <p>
        Et sur cela-il le commanda à Pan, et prit un autre
        chemin, et Celadon de mesme contremont la riviere. Et d’autant que la
        solitude a cela de propre de representer plus vivement la joye ou la
        tristesse, se trouvant seul, il commença à estre traitté de sorte par
        le temps, sa fortune et l’amour, qu’il n’y avoit cause de tourment en
        luy ne luy fust mise devant les yeux. Il estoit exempt de la seule
        jaulousie; aussi avec tant d’ennuys, si ce monstre le fust venu
        attaquer, je ne sçay quelles armes eussent esté asses bonnes pour le sauver.</p>
        <p>En ces tristes pensers, continuant ses pas, il
        trouva le pont de la Bouteresse, sur lequel estant passé il rebroussa
        contre bas la riviere, ne sçachant à quel dessein il prenoit par là son
        chemin, car en toute sorte il vouloit obeyr au commandement d’Astrée
        qui luy avoit deffendu de ne se faire voir à elle qu’elle ne le luy
        commandast. En fin estant parvenu assez pres de Bon-lieu, demeure des
        chastes Vestales, il fut comme surpris de honte d’avoir tant approché
        sans y penser celle que sa resolution luy commandoit d’esloigner. Et
        voulant s’en retourner, il s’enfonça dans un bois si espais et
        marescagneux en quelques endroits, qu’a peine en peut-il sortir; cela
        le contraignit de s’approcher d’avantage de la riviere, car le gravier
        menu luy estoit moins ennuyeux que la boue.</p>
        <p>De fortune, estant desja assez las du long chemin,
        il alloit cherchant un lieu où il se peust reposer, attendant que la
        nuict luy permist de se retirer sans estre recontré de personne,
        faisant dessein d’aller si loing que jamais on n’entendist de ses
        nouvelles. Il jetta l’oeil sur une caverne qui du costé de l’entrée
        estoit lavée de la riviere, et de l’autre estoit à demy couverte
        d’arbres et de buissons, qui par leur espaisseur en ostoient la veue à
        ceux qui passoient le long du chemin, il alloit cherchant un lieu où il
        se peust resposer, attendant que la nuict luy permist de se retirer
        sans estre rencontré de personne, faisant dessein d’aller si loing que
        jamais on n’entendist des ses nouvelles. Il jetta l’oeil sur une
        caverne qui du costé de l’entrée estoit lavée de la riviere, et de
        l’autre estoit à demy couverte d’arbres et de buissons, qui par leur
        espaisseur en ostoient la veue à ceux qui passoient le long du chemin.
        Et luy mesme n’y eust pris garde, n’eust esté qu’estant contraint de
        passer le long de la rive, il se trouva tout contre l’entrée, où de
        fortune, s’estant advancé, et luy semblant qu’il seroit bien caché
        jusques à la nuit, le lieu luy pleut de sorte qu’il resolut d’y passer
        le reste des ses jours tristes et desastrez, faisant dessein de ne
        point sortir de tout le jour du fond de ceste grotte. En ceste
        deliberation il commença de l’ageancer au mieux qu’il luy fut possible,
        ostant quelques <pb n="484"/> cailloux que la riviere estant grande y avoit
        porté. Aussi n’estoit-ce autre chose qu’un rocher que l’eau estant
        grosse avoit cavé peu à peu et assez facilement, parce que l’ayant au
        commencement trouvé graveleux et tendre, il fut aisément miné, en sorte
        que les divers tours que l’onde contrainte avoit faits, l’avoient
        arrondi comme s’il eust esté fait express; depuis venant à se baisser,
        elle estoit rentrée en son lict qui n’estoit qu’a trois ou quatre pas
        de là.</p>
        <p>Le lieu pouvoit avoir six ou sept pas de longueur,
        et parce qu’elle estoit ronde, elle en avoit autant de largeur, elle
        estoit un peu plus haute qu’un homme, toutesfois en quelques lieux il y
        avoit des pointes du rocher, que le berger à coups de cailloux peu à
        peu alla rompant. Et parce que de fortune au plus profond il s’estoit
        trouvé plus dur, l’eau ne l’avoit cavé qu’en quelques endroits, qui
        donna moyen à Celadon avec peu de peine, rompant quelques coings plus
        avancez, de se faire la place d’un lict enfoncé dans le plus dur du
        rocher, que puis il couvrit de bousse, qui luy fut une grande
        commodité, parce que soudain qu’il pleuvoit à bon escient, le dessus de
        sa caverne, qui estoit d’un rocher fort tendre, estoit incontinent
        percé de l’eau, si bien qu’il n’y avoit point d’autre lieu sec que se
        lict delicieux.</p>
        <p>Estant en peu d’heure accommodé de ceste sorte, il
        laissa sa juppe et sa panetiere, et les autres habits qui
        l’empeschoient le plus, et les liant ensemble, les mit sur le lict avec
        sa corne-muse, que tousjours il portoit en façon d’escharpe. Mais par
        hazard en se despouillant il tomba un papier en terre qu’il recogneut
        bien tost pour estre de la belle Astrée. Ce ressouvenir n’estant
        empesché de rien qui le peust distaire ailleurs (car rien ne se
        presentoit à ses yeux que le cours de la riviere) eut tant de pouvoir
        sur luy, qu’il n’y eut ennuy souffert depuis son bannissement que ne
        luy revint en la memoire. En fin se resveillant de ce penser comme d’un
        profond sommeil, il vient à la porte de la caverne, où despliant le
        cher papier qu’il tenoit en ses mains, apres cent ardants et amoureux
        baisers, il dit: Ah! Cher papier, autrefois cause de mon
        contentement, et maintenant, occasion de rengreger mes douleurs, comme
        est-il possible que vous conserviez en vous les propos de celle qui
        vous a escrit, sans les avoir changez? Puis que la volonté où elle
        estoit alors est tellement changée qu’elle ny moy ne sommes plus ceux
        que nous soulions estre? O quelle faute! Une chose sans esprit
        est constante, et le plus beau des esprits ne l’est pas! <pb n="485"/></p>
        <p>A ce mot, l’ayant ouverte, la premiere chose qui se
        presenta fut le chiffre d’Astrée joint avec le sein. Cela luy remit
        memoire de ses bon-heurs passez si vive en l’esprit que le regret de
        s’en voir décheu le reduisit presque au terme du desespoir. Ah!
        Chiffres, dit-il tesmoins trop certains du mal-heur où pour avoir esté
        trop heureux je me trouve maintenant,comment ne vous estes-vous separez
        pour suivre la volonté de ma belle bergere? Car si autresfois elle
        vous a unis, ça esté en une saison, où nos esprit l’estoient encor
        d’avantage. Mais à ceste heure que le desastre nous a si cruellement
        separez, comment, ô chiffres bien-heureux, demeurez-vous encor ensemble
        ? C’est, comme je croy, pour faire paroistre que le Ciel peut pleuvoir
        sur moy toutes ses plus desastreuses influences, mais non pas faire
        jamais que ma volonté soit differente de celle d’Astrée. Maintenez
        donc, ô fidelles chiffres, ce symbole de mes intentions, afin qu’apres
        ma derniere heure que je souhaitte aussi prompte que le premier moment
        que je respiray, vous fassiez paroistre à tous ceux qui vous verront de
        quelle qualité estoit l’amitié du plus infortuné berger qui ait jamais
        aimé. Et peut estre adviendra-t’il, si pour le moins les dieux n’ont
        perdu souvenir de moy, qu’apres ma mort pour ma satisfaction, ceste
        belle vous pourroit retrouver, et que vous considerant, elle cognoistra
        qu’elle eut autant de tort de m’esloigner d’elle, qu’elle avoit eu de
        raison de vous lier ensemble.</p>
        <p>A ce mot il s’assit sur une grosse pierre, qu’il
        avoit trainée, de la riviere à l’entrée de sa grotte, et là, apres
        avoir essuyé ses larmes, il leut la lettre qui estoit telle.</p>
    </div>
    <div class="contentli">
        <milestone type="space"/>
        <head type="chapitre">LETTRE D’ASTREÈ</head>
        <h3>A CELADON</h3>
        <milestone type="space"/>
        <p>Dieu permette, Celadon, que l’asseurance que vous me
        faites de vostre amitiè me puisse estre aussi longuement continuée,
        comme d’affection je vous en supplie, et de croire que vous tiens plus
        cher que si vous m’estiez frere, et qu’au tombeau mesme je seray vostre.</p>
        <milestone type="space"/>
    </div>
    <div class="contentl">
        <p>Ce peut de mots d’Astrée furent cause de beaucoup de
        maux à Celadon car apes les avoir maintefois releus, tant s’en faut
        qu’il y trouvast quelque allegement, qu’au contraire ce n’estoit que
        d’avantage evenimer sa playe, d’autant qu’ils luy remettoient en
        memoire toutes-les faveurs que ceste bergere luy avoit faictes,
        <pb n="486"/> qui se faisoient regretter avec tant de desplaisirs, que sans
        la nuict qui survint, à peine eust-il donné tresve à ses yeux qui
        pleuroient ce que langue plaignoit et le c½ur souffroit. Mais
        l’obscurité le faisant renter dans sa caverne interrompit pour quelque
        temps ses tristes pensers, et permit à ce corps travaillé de ses ennuis
        et de la longueur du chemin, de prendre par le dormir pour le moins quelque repos.</p>
        <p>Desjà par deux fois le jour avoit fait place à la
        nuict avant que ce berger se ressouvinst de manger, car ses tristes
        pensers l’occupoient de sorte, et la melancolie luy remplissoit si bien
        l’estomac qu’il n’avoit point d’appetit d’autre viande, que de celle
        que le ressouvenir de ses ennuis luy pouvoit preparer, destrempée avec
        tant de larmes que ses yeux sembloient deux sources de fontaine. Et
        n’eust esté la crainte d’offenser les dieux es se laissant mourir et
        plus encore celle de perdre par sa mort la belle idée qu’il avoit
        d’Astrée en son c½ur, sans doute il eust esté tresaise de finir ainsi
        le triste cours de sa vie. Mais s’y voyant contraint, il visita sa
        panetiere que Leonide luy avoit fort bien garnie, la provision de
        laquelle luy dura plusieurs jours, car il mangeoit le moins qu’il
        pouvoit. Enfin il fut contraint de recourre aux herbes et aux racines
        plus tendres, et par bon recontre il se trouva qu’assez pres de là il y
        avoit une fontaine fort abondante en cresson, qui fut son vivre plus
        asseuré et plus delicieux, car sçachant où trouver asseurément de quoy
        vivre, il n’employoit le temps qu’a ses tristes pensers; aussi luy
        faisoient-ils si fidele compagnie que , comme ils ne pouvoient estre
        sans luy, aussi n’estoit-il jamais sans eux.</p>
        <p>Tant que duroit le jour, s’il ne voyoit personne
        autour de sa petite demeure, il se promenoit le long du gravier, et là
        bien souvent sur les tendres escorces des jeunes arbres, il gravoit le
        triste sujet de ses ennuis, quelquefois son chiffre et celuy d’Astrée.
        Que s’il luy advenoit de les entrelasser ensemble, soudain il les
        effaçoit, et disoit: Tu te trompes, Celadon, ce n’est plus la saison où
        ces chiffres te furent permis. Autant que tu es constant, autant à ton
        desavantage toute chose est changée. Efface, efface, miserable, ce trop
        heureux tesmoing de ton bon-heur passé. Et sie tu veux mettre avec ton
        chiffre ce qui luy est plus convenable, mets-y des larmes, des peines et des morts.</p>
        <p>Avec semblables propos Celadon se reprenoit, si
        quelquefois il s’oublioit en ces pensers. Mais quand la nuict venoit,
        c’est lors que tous ses déplaisirs plus vivement luy touchoient en la
        memoire, <pb n="487"/> car l’obscurité a cela de propre qu’elle rend
        l’imagination plus forte; aussi ne se retiroit-il jamais qu’il ne fust
        bien nuict. Que si la lune esclairoit, il passoit les nuicts sous
        quelques arbres où bien souvent assoupy du sommeil sans y penser, il
        s’y trouvoit le matin. Ainsi alloit trainant sa vie ce triste berger
        qui en peu de temps se rendit si pasle et si deffait, qu’à peine
        l’eust-on peu recognoistre. Et luy mesme quelquefois allant boire à la
        proche fontaine, s’estonnoit quand il voyoit sa figure dans l’eau,
        comme estant reduit en tel estat il pouvoit vivre. La barbe ne le
        rendoit point affreux, car il n’en avoit point encores, mais les
        cheveux qui luy estoient fort creus, la maigreur qui luy avoit changé
        le tour du visage, et allongy le nez, et la tristesse qui avoit chassé
        de ses yeux ces vifs esclairs qui autrefois les rendoient si gracieux,
        l’avoient fait devenir tout autre qu’il ne souloit estre.</p>
        <p>Ah! Si Astrée l’eust veu en tel estat, que de joye
        et de contentement luy eust donné la peine de son fidelle berger
        cognoisant par un si asseuré tesmoignage, combien elle estoit vrayement
        aimée du plus fidelle et du plus parfait berger de Lignon.</p>
        <milestone type="space"/>
    </div>
    <div class="contentc">
        <milestone type="space"/>
        <head type="partie">FIN</head>
        <head type="partie">de la Premiere Partie</head>
        <head type="partie">D’Astrée</head>
    </div>

</body><back>
<div>
<p/>
</div>
</back></text></TEI>
