<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_lite.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L'Astrée</title>
                <title type="part">Première partie – Livre VII</title>
                <title type="partie">01</title>
                <title type="livre">07</title>
                <author>Honoré d'Urfé</author>
                <respStmt>
                    <resp>Establishment of the text</resp>
                    <name xml:id="hv">Hugues Vaganay</name>
                </respStmt>
                <respStmt>
                    <resp>Digital edition</resp>
                    <name xml:id="rk">Reinhard Krüger</name>
                </respStmt>
                <respStmt>
                    <resp>Conversion to TEI</resp>
                    <name xml:id="cf">Christof Schöch</name>
                </respStmt>
            </titleStmt>
            <publicationStmt>
                <publisher>CLiGS</publisher>
                <availability status="free">
                    <licence>CC-BY 4.0</licence>
                </availability>
                <date>2016</date>
            </publicationStmt>
            <sourceDesc>
                <bibl type="digital-source">Honoré d’Urfé, L’Astrée (1607 sq), édition numérisée, ed. Reinhard Krüger et al., Version 1.0.0. Stuttgart: Universität Stuttgart, 2006-2010. <ref target="http://www.uni-stuttgart.de/romlit/forschung/astree/"/>.</bibl>
                <bibl type="print-source">Honoré d’Urfé, L’Astrée, édition en cinq volumes d’Hugues Vaganay. 1925.</bibl>
            </sourceDesc>
        </fileDesc>
        <revisionDesc>
            <change when="2017-01-14" who="#cf">Improved structure with div and lg.</change>
            <change when="2016-11-21" who="#cf">Initial TEI version.</change>
        </revisionDesc>
    </teiHeader>
    <text>
        <front>
            <div>
                <p/>
            </div>
        </front>
        <body>
            <div type="partie" n="1">
                <head>LA PREMIÈRE PARTIE D’ASTRÉE</head>
                <div type="livre" n="7">
                    <head>LE SEPTIESME LIVRE</head>
                    <div type="narration">
                        <p>Astrée, pour interrompre les tristes paroles de <lb/>Diane: Mais, belle bergere, luy dit-elle, qui estoit ce <lb/>miserable, qui fut cause d’un si grand desastre? – Helas! <lb/>dit Diane, que voulez-vous que je vous en die? C’estoit en <lb/>ennemy, qui n’estoit au monde que pour estre cause de mes eternelles <lb/>larmes. – Mais encor, respondit Astrée, ne sceut-on jamais quel <lb/>homme c’estoit? – On nous dit, repliqua-t’elle, quelque temps <lb/>apres, qu’il venoit de certains pays barbares, outre un destroit, je ne <lb/>sçay si je le sçauray bien nommer, qui s’appelle les <lb/>Colonnes d’Hercule. Et le sujet qui le fit venir de si loin pour mon <lb/>mal-heur, estoit que devenu amoureux en ces <lb/>contrées-là, sa dame luy avoit commandé de <lb/>chercher toute l’Europe, pour sçavoir s’il y en avoit <lb/>quelqu’autre aussi belle qu’elle; et s’il venoit à <lb/>rencontrer quelque amant, qui voulust maintenir la beauté de <lb/>sa maistresse, il estoit obligé de combattre contre luy, et <lb/>luy en envoyer la teste, avec le pourrait et le nom de la dame. <lb/>Helas! que pleust aux dieux que j’eusse esté moins prompte <lb/>à m’enfuir, lors qu’il me poursuivoit pour me tuer, à fin <lb/>que par ma mort j’eusse empesché celle du pauvre Filandre. A ces <lb/>paroles, elle se mit à pleurer, avec une telle abondance de <lb/>larmes, que Phillis pour la divertir, changea de propos, et se levant <lb/>la premiere. Nous avons, dit-elle, demeuré trop longuement <lb/>assises, il me semble qu’il seroit bon de se promener un peu. A ce mot, <lb/>elles se leverent toutes trois, et s’en allerent du costé de <lb/>leurs hameaux, car aussi bien estoit-il tantost temps de disner.</p>
                        <p>Leonide qui estoit [comme je vous ay dit] aux escoutes, ne perdoit pas <lb/>une seule parole de ces bergeres, et plus elle oyoit de leurs <lb/>nouvelles, et plus elle en estoit desireuse. Mais quand elle les vid <lb/>partir sans parler de Celadon, elle en fut fort faschée; <lb/><pb n="238"
                            /> toutesfois, sous l’esperance qu’elle eut que demeurant ce <lb/>jour avec elles, elle en pourroit découvrir quelque chose, et <lb/>aussi que desja elle en avoit fait le dessein, lors qu’elle les vid un <lb/>peu esloignées, elle sortit de ce buisson, et faisant un peu <lb/>de tour, se mit à les suivre, car elle ne vouloit pas qu’elles <lb/>pensassent qu’elle les eust ouyes. De fortune Phillis se tournant du <lb/>costé d’où elles venoient, l’apperceut d’assez loing, et <lb/>la monstra à ses compagnes, qui s’arresterent; mais voyant <lb/>qu’elle venoit vers elles, pour luy rendre le devoir que sa condition <lb/>meritoit, elles retournerent en arriere, et la saluerent. Leonide, <lb/>toute pleine de courtoisie, apres leur avoir rendu leur salut, <lb/>s’adressant á Diane, luy dit: Sage Diane, je veux estre <lb/>aujourd’huy vostre hostesse, pourveu qu’Astrée et Phillis soient <lb/>de la trouppe, car je suis partie ce matin de chez Adamas mon oncle, en <lb/>dessein de passer tout ce jour avec vous, pour cognoistre si ce que <lb/>l’on m’a dit de vostre vertu, Diane, de vostre beauté, <lb/>Astrée, de vostre merite, Phillis, respond à la <lb/>renommée qui est divulguée de vous.</p>
                        <p>Diane voyant que ses compagnes s’en remettoient à elle, luy <lb/>respondit: Grande nymphe, il seroit peut-estre meilleur pour nous que <lb/>vous eussiez seulement nostre cognoissance par le rapport de la <lb/>renommée, puis qu’elle nous est tant avantageuse; <lb/>toutesfois, puis qu’il vous plaist de nous faire cest honneur, nous le <lb/>recevrons, comme nous sommes obligées de recevoir avec reverence <lb/>les graces qu’il plaist au Ciel de nous faire. A ces dernieres paroles, <lb/>elles la mirent entr’ elles, et la menerent au hameau de Diane, <lb/>où elle fut receue d’un si bon visage, et avec tant de <lb/>civilité, qu’elle s’estonnoit comme il estoit possible qu’entre <lb/>les bois, et les pasturages, des personnes tant accomplies fussent eslevées. <lb/>L’ apresdisnée se passa entre elles en plusieurs devis, et en <lb/>des demandes que Leonide leur faisoit; et entre autres elle <lb/>s’enqueroit, qu’estoit devenu un berger nommé Celadon, qui <lb/>estoit fils d’Alcippe. Diane respondit, qu’il y avoit quelque temps <lb/>qu’il s’estoit noyé dans Lignon. Et son frere Lycidas, dit-elle, <lb/>est-il marié? – Non point encor, dit Diane; et ne croy <lb/>pas qu’il en ait beaucoup de haste, car le desplaisir de son frere luy <lb/>est encor trop vif en la memoire. – Et par quel malheur, adjousta <lb/>Leonide, se perdit-il? – Il voulut, dit Diane, secourir ceste bergere qui <lb/>y estoit tombée avant que luy. Et lors elle monstra Astrée.</p>
                        <p>La nymphe qui sans en faire semblant, prenoit garde aux actions <lb/>d’Astrée, voyant qu’à ceste memoire elle changeoit de <lb/><pb n="239"
                            /> visage, et pour dissimuler ceste rougeur, elle mettoit la <lb/>main sur ses yeux, cogneut bien qu’elle l’amoit à bon escient, <lb/>et pour en découvrir d’avantage, continua: Et n’en a-t-on <lb/>jamais retrouvé le corps? – Non, dit Diane, et seulement son <lb/>chappeau fut recognu, qui s’estoit arresté à quelques <lb/>arbres, que le courant de l’eau avoit desracinez. Phillis qui cogneut <lb/>que si ce discours continuoit plus outre, il tireroit les larmes des <lb/>yeux de sa compagne qu’elle avoit desja beaucoup de peine à <lb/>retenir, afin de l’interrompre: Mais, grand nymphe, luy dit-elle, <lb/>quelle bonne fortune pour nous a esté celle qui vous a conduitte <lb/>en ce leiu? – A mon abord, dit Leonide, je la vous ay <lb/>dicte: ç‘a seulement esté pour avoir le bien de <lb/>vostre cognoissance, et pour faire amitié avec vous, desirant <lb/>d’avoir le plaisir de vostre compagnie. – Puis que cela est, reprit <lb/>Phillis, si vous le trouvez bon, il seroit à propos de sortir <lb/>comme de coustume à nos exercices accoustumez; et par <lb/>ainsi vous auriez plus de cognoissance de nostre façon de vivre, <lb/>et mesme, si vous permettez, d’user devant vous de la franchise de nos <lb/>villages. – C’est, dit Leonide, de quoy je voulois vous requerir; <lb/>car je sçay que la contrainte n’est jamais agreable, et je ne <lb/>viens pas icy pour vous desplaire. De ceste corte, Leonide prenant <lb/>Diane d’une main et Astrée de l’autre, elles sortirent, et avec <lb/>plusieurs discours parvinrent jusques à un bois, qui s’alloit <lb/>estendant jusque sur le bord de Lignon, et là pour avoir plus <lb/>d’humidité, s’espaississoit d’avantage, et rendoit le lieu <lb/>plus champestre. A peine furent-elles assises, qu’elles ouyrent chanter assez pres de <lb/>là, et Diane fut la premiere qui en recogneut la voix, et se <lb/>tournant vers Leonide: Grande nymphe, luy dit-elle, <lb/>prendrez-vous plaisir d’ouyr discourir un jeune berger, qui n’a rien de <lb/>villageois que le nom, et l’habit? car ayant tousjours <lb/>esté nourry dans les grandes villes, et parmy les personnes <lb/>civilisées, il ressent moins nos bois, que tout autre chose. – <lb/>Et qui est-il? respondit Leonide. – C’est, repliqua Diane, le <lb/>berger Silvandre, qui n’est parmy nous, que depuis vingt-cinq ou trente <lb/>lunes. – Et de quelle famille est-il? Dit la nymphe. – Il seroit bien <lb/>mal-aisé, adjousta Diane, de le vous pouvoir dire, car il ne <lb/>sçait luy mesme qui est son pere et sa mere, et a seulement <lb/>quelque legere cognoissance qu’ils sont de Forests; et à <lb/>ceste occasion, lors qu’il a peu, il y est revenu, avec resolution de <lb/>n’en plus partir. Et à la verité, nostre Lignon y <lb/>perdroit beaucoup, s’il s’en alloit, car je ne crois pas que de <lb/>longtemps il y vienne berger plus accomply. – Vous le <pb
                            n="240"/> louez <lb/>trop, respondit la nymphe, pour ne me donner point envie de le voir: <lb/>allons nous en l’entretenir. – S’il vous apperçoit, dit Diane, <lb/>et qu’il ait opinion de ne vous estre ennuyeux, il ne faillira point de <lb/>venir bien tost vers vous.</p>
                        <p>Et il advint comme elle le disoit, car de fortune le berger qui se <lb/>promenoit, les appercevant, tourna incontinent ses pas vers elles, et <lb/>les salua; mais parce qu’il ne cognoissoit point Leonide, il <lb/>faisoit semblant de vouloir continuer son chemin, lors que Diane luy <lb/>dit: Est-ce ainsi, Silvandre, que l’on vous a enseigné la <lb/>civilité dans les villes, d’interrompre une si bonne compagnie <lb/>par vostre venue, et puis ne luy rien dire? Le berger luy <lb/>respondit en sousriant: Puis que j’ay failly en vous <lb/>interrompant, moins je continueray en ceste faute, et moindre, ce me <lb/>semble, sera mon erreur. – Ce n’est pas, respondit Diane, ce qui vous <lb/>faisoit si tost partir d’icy, mais plustost que vous n’y avez rien <lb/>trouvé qui merite de vous y arrester. Toutesfois si vous tournez <lb/>la veue vers ceste belle nymphe, je m’asseure que si vous avez des <lb/>yeux, vous ne croirez pas d’en pouvoir trouver d’avantage ailleurs. – <lb/>Ce qui attire quelque chose, repliqua Silvandre, doit avoir quelque <lb/>sympathie avec elle; mais il ne vous doit point sembler estrange, <lb/>n’y en ayant point entre tant de merites, et mes imperfections, que je <lb/>n’aye point ressenty cest attrait, que vous me reprochez. – Votre <lb/>modestie, interrompit Leonide, vous fait mettre ceste dissemblance <lb/>entre nous: mais la croyez-vous au corps ou en l’ame? Pour <lb/>le corps, vostre visage et le reste qui se void de vous, vous le <lb/>deffend, si c’est en l’ame, il me semble que si vous en avez une <lb/>raisonnable, elle n’est point differente des nostres.</p>
                        <p>Silvandre cogneut bien qu’il n’avoit pas à parler avec des <lb/>bergeres, mais avec une personne qui estoit bien plus relevée, <lb/>qui le fit resoudre de luy respondre avec des raisons plus fermes qu’il <lb/>n’avoit pas accoustumé entre les bergeres, et ainsi il luy <lb/>dit: Le prix, belle nymphe, qui est en toutes les choses de <lb/>l’univers, ne se doit pas prendre pour ce que nous en voyons, mais pour <lb/>ce à quoy elles sont propres, car autrement l’homme qui est le <lb/>plus estimé, seroit le moindre, puis qu’il n’y a animal qui ne <lb/>le surpasse en quelque chose particuliere, l’un en force, l’autre en <lb/>vistesse, l’autre en veue, l’autre en ouye et autres semblables <lb/>privileges du corps. Mais quand on considere que les dieux ont fait <lb/>tous ces animaux pour servir à l’homme, et l’homme pour servir <lb/>aux dieux, il faut advouer que les dieux l’ont jugé estre <lb/>d’avan- <pb n="241"
                            /> tage. Et par ceste raison, je veux dire, que pour <lb/>cognoistre le prix de chacun, il faut regarder à quoy les dieux <lb/>s’en servent, car il n’y a pas apparence, qu’ils ne sçachent <lb/>bien la valeur de chaque chose. Que si nous en faisons ainsi de vous et <lb/>de moy, qui ne dira que les dieux auroient une grande mescognoissance <lb/>de nous, si estans egaux en merite, ils se servoient de vous pour <lb/>nymphe, et de moy pour berger?</p>
                        <p>Leonide loua en elle mesme beaucoup le gentil esprit du berger, qui <lb/>soustenoit si bien une mauvaise cause, et pour luy donner sujet de <lb/>continuer, elle luy dit: Quand cela seroit recevable pour mon <lb/>regard, toutesfois, pourquoy est-ce que ces bergeres ne vous eussent <lb/>peu arrester, puisque, selon ce que vous dittes, elles doivent avoir <lb/>ceste conformité avec vous? – Sage nymphe, respondit <lb/>Silvandre, la moindre cede tousjours à la plus grande partie: <lb/>où vous estes, ces bergeres en doivent faire de mesme. – Et <lb/>quoy? adjousta Diane, desdaigneux berger, nous estimez-vous si peu? – <lb/>Tant s’en faut, respondit Silvandre, c’est pour vous estimer beaucoup <lb/>que j’en parle ainsi, car si j’avois mauvaise opinion de vous, je ne <lb/>dirois pas que vous fussiez une partie de ceste grande nymphe, puis que <lb/>par là je ne vous rend point son inferieure, sinon qu’elle <lb/>merite d’estre aimée et respectée pour sa beauté, <lb/>pour ses merites, et pour sa condition, et vous pour voz beautez et <lb/>merites. – Vous vous jouez, Silvandre, respondit Diane, si veux-je <lb/>croire que j’en ay assez pour obtenir l’affection d’un honneste berger.</p>
                        <p>Elle parloit ainsi, parce qu’il estoit si esloigné de toute <lb/>amour, qu’entre elles il estoit nommé bien souvent l’insensible, <lb/>et elle estoit bien aise de le faire parler, A quoy il respondit: <lb/>Vostre creance sera telle qu’il vous plaira; si m’advouerez-vous, <lb/>que pour cet effet il vous deffaut une des principales parties. – Et <lb/>laquelle? dit Diane. – La volonté, repliqua-t’il, car <lb/>vostre volonté est si contraire à cet effect –… que, <lb/>dit Phillis, en l’interrompant, jamais Silvandre ne le fut d’avantage <lb/>à l’amour.</p>
                        <p>Le berger l’oyant parler, se retira vers Astrée, disant que lon <lb/>luy faisoit supercherie, et que c’estoit l’outrager que de se mettre <lb/>tant contre luy. L’outrage, dit Diane, s’adresse tout à <lb/>moy; car ceste bergere, me voyant aux mains avec un si fort <lb/>ennemy, et faisant un sinistre jegement de mon courage et de ma force, <lb/>m’a voulu ayder. – Ce n’est pas, dit-il, en cela, belle bergere, <lb/>qu’elle vous a offensée, car elle eust eu trop peu de jugement, <lb/>si elle n’eust <pb n="242"/> creu vostre victoire certaine; mais <lb/>c’est que, me voyant desja vaincu, elle a voulu vous en desrober <lb/>l’honneur, en essayant de me donner un coup sur la fin du combat, mais <lb/>je ne sçay comme elle l’entend, car si vous ne vous en meslez <lb/>plus, je vous asseure qu’elle n’aura pas si aisément ceste <lb/>gloire, qu’elle pense.</p>
                        <p>Phillis qui de son naturel estoit gaye, et qui ce juor avoit resolu de <lb/>faire passer le temps à Leonide, luy respondit avec un certain <lb/>haussement de teste: Il est bon là, Silvandre, que vous ayez <lb/>opinion que de vous vaincre soit quelque chose de desirable, ou <lb/>d’honorable pour moy; moy, dis-je, qui mettrois cette victoire entre <lb/>les moindres que j’obtins jamais. – Si ne la devez-vous pas tant <lb/>mespriser, dit le berger, quand ce ne seroit que pour estre la premiere <lb/>qui m’auroit vaincu. – Autant, repliqua Phillis, qu’il y a d’honneur <lb/>d’estre la premiere en ce qui a du merite, autant y a-t’il de honte en <lb/>ce qui est au contraire. – Ah! beregre, interrompit Diane, ne <lb/>parlez point ainsi de Silvandre; car si tous les beregrs, qui <lb/>sont moins de luy, devoient estre mesprisez, je ne sçay qui <lb/>seroit celuy de qui il faudroit faire cas. – Volià, Diane, <lb/>respondit Phillis, les premiers coups, dont vous le surmontez, sans <lb/>doute il est à vous. C’est la coustume de ces esprits hagards et <lb/>farouches, de se laisser surprendre aux premiers attraits, d’autant <lb/>que n’ayant accoustumé telles faveurs, ils les reçoivent <lb/>avec tant de goust, qu’ils n’ont point de resistance contre elles. <lb/>Phillis disoit ces paroles en se mocquant; si advint-il toutesfois que <lb/>ceste gratieuse deffense de Diane fit croire au berger qu’il estoit <lb/>obligé à la servir par les loix de la courtoisie. Et <lb/>dés lors ceste opinion, et les perfections de Diane eurent tant <lb/>de pouvoir sur luy, qu’il conceut ce germe d’amour, que le temps et la <lb/>pratique acreuerent comme nous dirons cy apres.</p>
                        <p>Ceste dispute dura quelque temps entre ces bergeres, avec beaucoup de <lb/>contentement de Leonide, qui admiroit leur gentil esprit. Phillis en <lb/>fin se tournant vers le berger, luy dit: Mais à quoy servent <lb/>tant de paroles? S’il est vray que vous soyez tel, venonsen à la <lb/>preuve, et me dites, quelle bergere fait particulierement estat de <lb/>vous? – Celle, respondit le berger, de qui vous me voyez faire estat <lb/>particulierement. – Vous voulez dire, adjousta Phillis, que vous n’en <lb/>recherchez point, mais cela procede de faute de courage. – Plustost, <lb/>repliqua Silvandre, de faute de volonté. Et puis <lb/>continuant: Et vous qui me mesprisez si fort, dites-nous quel <lb/>berger est-ce qui vous aime particulierement? – Tous ceux <lb/><pb n="243"
                            /> qui ont de l’esprit et du courage, respondit Phillis, car <lb/>celuy qui void ce qui est aimable sans l’aimer, a faute d’esprit ou de <lb/>courage. – Ceste raison, dit Silvandre, vous oblige donc à <lb/>m’aimer, ou vous accuse de grands deffauts; mais ne parlons point <lb/>si generalement, et particularisez nous quelqu’un qui vous aime. <lb/>Alors Phillis avec un visage grave et severe: Je voudrois bien, <lb/>dit-elle, qu’il y en eust d’assez temeraires pour l’entreprendre. – <lb/>C’est donc, adjousta Silvandre, faute de courage. – Tant s’en faut, <lb/>respondit Phillis, c’est faute de volonté. – Et pourquoy, <lb/>s’escria Silvandre, voulez-vous que l’on croye que ce soit plustost en <lb/>vous faute de volonté qu’en moy? – Il ne seroit pas mauvais, dit <lb/>la bergere, que les actions qui vous sont bien seantes, me fussent <lb/>permises: trouveriez-vous à propos que je courusse, luitasse, ou <lb/>sautasse comme vous faites? Mais c’est trop disputer sur un mauvais <lb/>sujet, il faut que Diane y mette la conclusion, et voyez si se ne <lb/>m’asseure bien fort de la justice de ma cause, puis que je prends un <lb/>juge partial. – Je le seray tousjours, respondit Diane, pour la raison, <lb/>qui me sera cogneue. – Or bien, continua Phillis, quand les paroles ne <lb/>peuvent verifier ce que l’on soustient, n’ est-on pas obligé <lb/>d’en venir à la preuve? – C’est sans doute, respondit <lb/>Diane. – Condamnez donc ce berger, reprit Phillis, à rendre <lb/>preuve du merite, qu’il dit estre en luy, et qu’à ceste occasion <lb/>il entreprenne de servir et d’aimer une bergere de telle sorte, qu’il <lb/>la contraigne d’advouer qu’il merite d’estre aimé; que s’il ne <lb/>le peut, qu’il confesse librement son peu de valeur.</p>
                        <p>Leonide et les bergeres trouverent ceste proposition si agreable, que <lb/>d’une commune voix il y fut condamné. Non pas, dit Diane, en <lb/>sousriant, qu’il soit contraint de l’aimer: car en amour la contrainte <lb/>ne peut rien, et faut que sa naissance procede d’une libre <lb/>volonté; mais j’ordonne bien qu’il la serve et honore ainsi que <lb/>vous dites. – Mon juge, respondit Silvandre, quoy une vous m’ayez <lb/>condamné sans m’ouyr, si ne veux-je point appeller de vostre <lb/>sentence; mais je requiers seulement, que celle qu’il me faudra <lb/>servir, merite, et sçache recognoistre mon service. – Silvandre, <lb/>Silvandre, dit Phillis, parce que le courage vous deffaut, vous <lb/>cherchez des eschappatoires, mais si vous en osteray-je bien tous tous <lb/>les moyens, par celle que je vous proposeray; car c’est Diane, puis <lb/>qu’il ne luy deffaut, ny esprit pour recognoistre vostre merite, ny <lb/>merites puor vous donner volonté de la servir. – Quant à <lb/>moy, respondit Silvandre, j’y en recognois plus que vous ne <pb
                            n="244"/>sçauriez dire, pourveu que ce ne soit point profaner ses beautez <lb/>de les servir par gageure. Diane vouloit respondre, et se fust <lb/>excusée de ceste corvée; mais à la requeste de <lb/>Leonide et d’Astrée, elle y consentit, avec condition <lb/>toutesfois, que ceste essay ne dureroit que trois lunes.</p>
                        <p>Ceste recherche estant doncques ainsi arrestée. Silvandre se <lb/>jettant à genoux, baisa la main à sa nouvelle maistresse, <lb/>comme pour faire le serment de fidelité, et puis se <lb/>relevant: A ceste heure, dit-il, j’ay receu vostre ordonnance, <lb/>ne me permettez-vous pas, belle maistresse, de vous proposer un tort <lb/>qui m’a esté fait? Et Diane luy respondit qu’il en avoit <lb/>toute liberté. Il reprit ainsi: Si pour avoir parlé <lb/>trop avantageusement de mes merites, contre une personne qui me <lb/>méprisoit, j’ay justement esté condamné à <lb/>en faire la preuve, pourqouy ceste glorieuse de Phillis, qui a beaucoup <lb/>plus de vanité que moy, et qui mesme est cause de toute <lb/>ceste dispute, ne sera-t-elle condamnée à en rendre un <lb/>semblable tesmoignage? Astrée, sans attendre ce que <lb/>respondroit Diane, dit qu’elle tenoit ceste requeste pour si juste, <lb/>qu’elle s’asseuroit qu’elle luy seroit acordée; et Diane <lb/>en ayant demandé l’advis de la nymphe, et voyant qu’elle estoit <lb/>de mesme opinion, condamna la bergere, ainsi qu’il l’avoit requis. Je <lb/>n’attendois pas, dit Phillis, une sentence plus favorable, ayant telles <lb/>parties; mais bien, que faut-il que je fasse? – Que vous <lb/>acqueriez, dit Silvandre, les bonnes graces de quelque berger. – Cela, <lb/>dit Diane, n’est pas raisonnable, car jamais la raison ne contraire au <lb/>devoir. Mais j’ordonne qu’elle serve une bergere, et que, tout ainsi <lb/>que vous, elle soit obligée de s’en faire aimer, et que celuy de <lb/>vous deux qui sera moins aimable au gré de celle que vous <lb/>servirez, soit contraint de ceder à l’autre. – Je veux donc, dit <lb/>Phillis, servir Astrée. – Ma sœur, respondit-elle, il me semble <lb/>que vous doutiez de vostre merite, puis que vous cherchez œuvre <lb/>faite; mais il faut que ce soit cette belle Diane non seulement <lb/>pour les deux raisons que vous avez alleguées à <lb/>Silvandre, qui sont ses merites et son esprit, mais, outre cela, parce <lb/>qu’elle pourra plus equitablement juger du service de l’un et de <lb/>l’autre, si c’est à elle seule que vous vous adressiez.</p>
                        <p>Ceste ordonnance sembla si equitable à chacun, qu’ils <lb/>l’observerent, apres avoir tiré serment de Diane, que sans <lb/>esgard d’autre chose que de la verité, les trois mois estans <lb/>finis, elle en feroit le jugement. Il y avoit du plaisir à voir <lb/>ceste nouvelle sorte <pb n="245"/> d’amour: car Phillis faisoit fort <lb/>bien le serviteur, et Silvandre en faignant le devint à bon <lb/>escient, ainsi que nous dirons cy apres. Diane d’autre costé <lb/>sçavoit si bien faire la maistresse, quil n’y eust eu personne, <lb/>qui n’eust creu que c’estoit sans fainte.</p>
                        <p>Lors qu’ils estoient sur ce discours, et que Leonide en elle mesme <lb/>jugeoit ceste vie pour la plus heureuse de toutes, ils virent venir du <lb/>costé du pré, deux bergeres, et trois bergers, qui, <lb/>à leurs habits, monstroient d’estre etrangeres. Et lors qu’ils <lb/>furent un peu plus pres, Leonide qui estoit curieuse de cognoistre les <lb/>bergers et bergeres de Lignon par leur nom, demanda qui estoient ceux <lb/>cy. A quoy Phillis respondit, qu’ils estoient estrangers, et qu’il y <lb/>avoit quelques mois qu’ils estoient venus de compagnie, que qant <lb/>à elle, elle n’en avoit autre cognoissance. Alors Silvandre <lb/>adjousta, qu’elle perdoit beaucoup de ne les cognoistre pas plus <lb/>particulierement, car entr’autres il y en avoit un, nommé Hylas, <lb/>de la plus agreable humeur qu’il se peut dire: D’autant qu’il <lb/>aime, disoit-il, tout ce qu’il void, mais il a cela de bon, que qui luy <lb/>fait le mal, luy donne le remede, parce que si son inconstance le fait <lb/>aimer, son inconstance aussi le fait bien tost oublier, et il a de si <lb/>extravagantes raisons pour prouver son humeur estre la meilleure qu’il <lb/>est impossible de l’ouyr sans rire. – Vrayement, dit Leonide, sa <lb/>compagnie doit estre agreable, et faut que nous le mettions en discours <lb/>aussi tost qu’il sera icy. – Ce sera, respondit Silvandre, sans <lb/>beaucoup de peine, car il veut tousjours parler. Mais s‘il est de ceste <lb/>humeur, il y en un autre avec luy, qui en a bien une toute contraire, <lb/>parce qu’il ne fait que regretter une bergere morte qu’il a <lb/>aimée. Celuy-là est homme rassis, et monstre d’avoir du <lb/>jugement, mais il est si triste, qu’il ne sort jamais propos de sa <lb/>bouche, qui ne tienne de la melancolie de son ame. – Et qu’est-ce, <lb/>repliqua Leonide, qui les arreste en ceste contrée? – Sans <lb/>mentir, dit-il, belle nymphe, je n’ay pas encore eu ceste <lb/>curiosité; mais si vous voulez, je le leur demanderay, car <lb/>il me semble qu’ils viennent icy.</p>
                        <p>A ce mot, ils furent si pres, qu’ils ouyrent que Hylas venoit chantant tels vers: <pb n="246"/></p>
                    </div>
                    <div type="poème">
                        <head>VILLANELLE DE HYLAS</head>
                        <p>sur son inconstance.</p>
                        <lg>
                            <l>La belle qui m’arrestera,</l>
                            <l>Beaucoup plus d’honneur en aura.</l>
                        </lg>
                        <p>I</p>
                        <lg>
                            <l>J’ayme à changer, c’est ma franchise,</l>
                            <l>Et mon humeur m’y va portant:</l>
                            <l>Mais quoy? si je suis inconstant,</l>
                            <l>Faut-il pourtant qu’on me mesprise?</l>
                            <l>Tant s’en faut, qui m’arrestera,</l>
                            <l>Beaucoup plus d’honneur en aura.</l>
                        </lg>
                        <p>II</p>
                        <lg>
                            <l>Faire aymer une ame barbare,</l>
                            <l>C’est signe de grande beauté:</l>
                            <l>Et rendre mon cœur arresté,</l>
                            <l>C’est un effect encor plus rare:</l>
                            <l>Si bien que qui m’arrestera,</l>
                            <l>Beaucoup plus d’honneur en aura.</l>
                        </lg>
                        <p>III</p>
                        <lg>
                            <l>Arrester un faix immobile,</l>
                            <l>Qui ne le peut faire aisément?</l>
                            <l>Mais arrester un mouvement,</l>
                            <l>C’est chose bien plus difficile:</l>
                            <l>C’est pourquoy, qui m’arrestera,</l>
                            <l>Beaucoup plus d’honneur en aura.</l>
                        </lg>
                        <p>IV</p>
                        <lg>
                            <l>Et pourqouy trouvez-vous estrange</l>
                            <l>Que je change pour avoir mieux?</l>
                            <l>Il faudroit bien estre sans veux, <pb n="247"/></l>
                            <l>Qui ne voudroit ainsi le change:</l>
                            <l>Mais celle qui m’arrestera,</l>
                            <l>Beaucoup plus d’honneur en aura.</l>
                        </lg>
                        <p>V</p>
                        <lg>
                            <l>On dira bien que ceste belle,</l>
                            <l>Qui rendra mon cœur arresté,</l>
                            <l>Surpassera tout beauté,</l>
                            <l>Me rendant constant et fidelle:</l>
                            <l>Par ainsi qui m’arrestera,</l>
                            <l>Beaucoup plus d’honneur en aura.</l>
                        </lg>
                        <p>VI</p>
                        <lg>
                            <l>Venez doncques, cheres maistresses,</l>
                            <l>Qui de beauté voulez le prix,</l>
                            <l>Arrester mes legers esprits,</l>
                            <l>Par des faveurs et des caresses:</l>
                            <l>Car celle qui m’arrestera,</l>
                            <l>Beaucoup plus d’honneur en aura.</l>
                        </lg>
                    </div>
                    <div type="narration">
                        <p>Leonide en souriant contre Silvandre, luy dit, que ce <lb/>berger n’estoit pas de ces trompeurs qui dissimulent leurs <lb/>imperfections, puis qu’il les alloit chantant. – C’est parce, respondit <lb/>Silvandre, qu’il ne croit pas que ce soit vice, et qu’il en fait <lb/>gloire. A ce mot, ils arriverent si pres, que pour leur rendre leur <lb/>salut, la nymphe, et le berger furent contraints d’interrompre leurs <lb/>propos. Et parce que Silvandre avoit bonne memoire de ce que la nymphe <lb/>luy avoit demandé de l’estat de ces bergers, aussi tost que les <lb/>premieres paroles de la civilité furent <lb/>parachevées: Mais Tircis, dit Silvandre, car tel estoit le <lb/>nom du berger, si ce ne vous est importunité, dittes-nous le <lb/>sujet qui vous a fait venir en ceste contrée de Forestz, et qui <lb/>vous y retient? Tircis alors mettant le genouil en terre, et <lb/>levant les yeux, et les mains en haut: O bonté <lb/>infinie! dit-il, qui par ta prevoyance gouvernes tout l’Univers, <lb/>sois-tu louée à jamais de celle qu’il t’a pleu avoir de <lb/>moy. Et puis se relevant, avec beaucoup d’estonnement de la nymphe, et <lb/>de cette trouppe, il respondit à Silvandre: Gentil berger, <lb/>vous me demandez que c’est qui m’ameine et me retient en ceste <lb/>contrée? <pb
                            n="248"/> Sçachez que ce n’est autre que <lb/>vous, et que c’est vous seul que j’ay si longuement cherché. – <lb/>Moy? respondit Silvandre, et comment peut-il estre, puis que je <lb/>n’ay point de cognoissance de vous? – C’est en partie, <lb/>respondit-il, pour cela, que je vous cherche. – Et s’il est ainsi, <lb/>repliqua Silvandre, il y a desja long temps que vous estes parmy nous, <lb/>que veut dire que vous ne m’en avez parlé? – Parce, <lb/>respondit Tircis, que je ne vous cognoissois pas. Et pour satisfaire <lb/>à la demande que vous m’avez faite, parce que le discours en est <lb/>long, s’il vous plaist, je le vous raconteray, quand vous aurez repris <lb/>vos places sous ces arbres comme vous estiez, quand nous sommes arrivez.</p>
                        <p>Silvandre alors se tournant vers Diane: Ma maistresse, dit-il, <lb/>vous plaist-il de vous r’asseoir? – C’est à Leonide, <lb/>respondit Diane, à qui vous le deviez avoir demandé. – Je <lb/>sçay bien, respondit le berger, que la civilité me le <lb/>commandoit ainsi, mais amour me l’a ordonné d’autre sorte.</p>
                        <p>Leonide prenant Diane et Astrée par la main, s’assit au milieu, <lb/>disant que Silvandre avoit eu raison, parce que l’amour, qui a autre <lb/>consideration que de soy-mesme, n’est pas vray amour, et apres elles <lb/>les autres bergeres et bergers s’assirent en rond. Et lors Tircis, se <lb/>tournant vers la bergere, qui estoit avec luy: Voicy le jour <lb/>heureux, dit-il. Laonice, que nous avons tant desiré, et que <lb/>depuis que nous sommes entrez en ceste contrée, nous avons <lb/>attendu avec tant d’impatience. Il ne tiendra plus qu’à vous, <lb/>que nous ne sortions de cette peine, ainsi qu’a ordonné <lb/>l’Oracle.Alors la bergere, sans luy faire autre response, s’adressa <lb/>à Silvandre, et luy parla de cette sorte:</p>
                    </div>
                    <div type="histoire">
                        <head>HISTOIRE DE TIRCIS ET DE LAONICE</head>
                        <p>De toutes les amitiez il n’y erra point, à ce que <lb/>j’ay ouy dire, qui puissent estre plus affectionnées, que celles <lb/>qui naissent avec l’enfance, parce que la coustume que ce jeune aage <lb/>prend, va peu à peu se changeant en nature, de laquelle s’il est <lb/>mal-aisé de se despouiller, ceux le sçavent qui luy <lb/>veulent contrarier. Je dis cecy pour me servir en quelque sorte <lb/>d’excuse, lors, gentil berger, que vous me verrez contrainte de vous <lb/>dire que j’ayme Tircis; car cette affection fut presque <lb/>succée avec le laict, et ainsi mon ame <pb n="249"
                            /> s’eslevant avec <lb/>telle nourriture, receut en elle-mesme comme propres, les accidens de <lb/>cette passion. Et sembloit que toutes choses à ma naissance s’y <lb/>accordast: car nos demeures voisines, l’amitié qui estoit <lb/>entre nos peres, nos aages qui estoient fort egaux, et la gentillesse <lb/>de l’enfance de Tircis, ne m’en donnoient que trop de commodité. <lb/>Mais le mal-heur voulut que presque en mesme temps nasquit Cleon dans <lb/>nostre hameau, avec peut-estre plus de graces que moy; mais sans <lb/>doute avec beaucoup plus de bonne fortune, car, dés lors que <lb/>cette fille commença d’ouvrir les yeux, il sembla que Tircis en <lb/>receut au cœur des flammes, puis que dans le berceau mesme il se <lb/>plaisoit à la considerer. En ce temps là, je pouvois <lb/>avoir six ans, et luy dix, et voyez comme le Ciel dispose de nous sans <lb/>nostre consentement! Dés l’heure que je le veis, je <lb/>l’aimay, et dés l’heure qu’il vid Cleon, il l’aima; et <lb/>quoy que ce fussent amitiez telles que l’aage pouvoit supporter, <lb/>toutesfois elles n’estoient pas si petites, que l’on ne recogneust fort <lb/>bien cette difference entre nous. Puis venant à croistre, nostre <lb/>amitié aussi creut à telle hauteur, que peut-estre n’y en <lb/>a-t-il jamais eu qui l’ait surpassée.</p>
                        <p>En cette jeunesse vous puovez croire que j’y allois sans prendre garde <lb/>à ses actions; mais venant un peu plus avant en aage, je <lb/>remarquay en luy tant de deffaut de bonne volonté, que je me <lb/>resolus de m’en divertir: resolution que plusieurs despitez <lb/>conçoivent, mais que point de vrays amans ne peuvent executer, <lb/>comme j’esprouvay long temps apres. Toutesfois mon courage <lb/>offensé eut bien assez de pouvoir pour me faire dissimuler, et <lb/>si je ne pouvois en verité m’en retirer entierement, essayer <lb/>pour le moins de prendre quelque espece de congé. Ce qui m’en <lb/>ostoit plus les moyens, estoit, que je ne voyois point que Tircis <lb/>affectionnast autre bergere; car tout ce qu’il faisoit avec <lb/>Cleon ne pouvoit donner soupçon, que ce ne fust enfance, pius <lb/>que pour lors elle ne pouvoit avoir plus de neuf ans. Et quand elle <lb/>commença à croistre, et qu’elle peut ressentir les traits <lb/>d’amour, elle se retira de sorte de luy, qu’il sembloit que cest <lb/>esloignement estoit capable de la garantir de telles blesseures. Mais <lb/>Amour plus fin qu’elle, sceut de telle sorte approcher de son ame les <lb/>merites, l’affection, et les services de Tircis, qu’en fin elle se <lb/>trouva au milieu, et tellement entournée de toutes parts, que <lb/>si de l’une elle evitoit d’estre blessée, la playe qu’elle <lb/>recevoit de l’autre en estoit plus grande et plus profonde. Si bien <lb/>qu’elle ne peut recourre à nul <pb
                            n="250"/> meilleur remede <lb/>qu’à la dissimulation, non pas pour ne recevoir les coups, mais <lb/>seulement pour empescher que son ennemy ny autre les apperceust. Elle <lb/>peut bien toutesfois user de ceste feinte, quand elle ne <lb/>commença que d’avoir la peau esgratignée; mais <lb/>quand la blesseure fut grande, il fallut se rendre, et s’advouer <lb/>vaincue. Ainsi voilà Tircis aimé de sa Cleon, le <lb/>voilà qui jouyt de toutes les honnestes douceurs d’une <lb/>amitié, quoy que du commencement il ne sceust presque quel <lb/>estoit son mal, ainsi que ces vers le tesmoignent, qu’il fit en ce <lb/>temps-là.</p>
                    </div>
                    <div type="poème">
                        <head>SONNET</head>
                        <lg>
                            <l>Mon Dieu! quel est le mal dont je suis tourmenté?</l>
                            <l>Depuis que je la veis, ceste Cleon si belle,</l>
                            <l>J’ay senty dans le cœur une douleur nouvelle,</l>
                            <l>Encores que son œil me l’ait soudain osté.</l>
                        </lg>
                        <lg>
                            <l>Depuis, d’un chaud desir je me sens agité,</l>
                            <l>Si toutesfois desir tel mouvement s’appelle,</l>
                            <l>De qui le jugement tellement s’ensorcelle,</l>
                            <l>Qu’il joint à son dessein ma propre volonté.</l>
                        </lg>
                        <lg>
                            <l>De ce comencement mon mal a pris naissance,</l>
                            <l>Car depuis le desir accreut sa violence,</l>
                            <l>Et soudain je perdis et repos et repas.</l>
                        </lg>
                        <lg>
                            <l>Au lieu de ce repos nasquit l’inquietude,</l>
                            <l>Qui serve du desir bâttti ma servitude:</l>
                            <l>C’est le mal que je sens, et que je n’entens pas.</l>
                        </lg>
                    </div>
                    <div type="narration">
                        <p>Depuis que Tircis eut recogneu la bonne volonté de <lb/>l’heureuse Cleon, il la receut avec tant de contentement, que son cœur <lb/>n’estant capable de le celer, fut contraint d’en faire part à <lb/>ses yeux qui soudain, Dieu sçait combien changez de ce qu’ils <lb/>souloient estre, ne donnoient que trop de cognoissance de leur joye. La <lb/>discretion de Cleon estoit bien telle, qu’elle ne donna aucun avantage <lb/>à Tircis sur son devoir; si est-ce que jalouse de son <lb/>honneur, elle le pria de feindre de m’aimer, afin que ceux qui <lb/>remarqueroient ses actions, s’arrestans à celles-cy toutes <lb/>evidentes, n’allassent <pb n="251"
                            /> point recherchant celles qu’elle <lb/>vouloit cacher. Elle fit election de moy plustost que de toute autre, <lb/>s’estant apperceue de long temps que je l’aimois, et sçachant <lb/>combien il est mal-aisé d’estre aimée sans aimer, elle <lb/>pensa que facilement chacun croiroit cette amitié, n’y en ayant <lb/>guieres parmi nous, qui ne se fussent apperceues de la bonne volonté que <lb/>je luy portois. Luy qui n’avoit dessein que celuy que Cleon approuvoit, tascha <lb/>incontinent d’effectuer ce qu’elle luy avoit commandé.</p>
                        <p>Dieux! quand il me souvient des douces paroles dont il usoit <lb/>envers moy, je ne puis, encores que mensongeres, m’empescher de les <lb/>cherir, et de remercier Amour des heureux moments, dont il m’a fait <lb/>jouir en ce temps-là, et souhaitter que ne pouvant estre plus <lb/>heureuse, je fusse pour le moins tousjours ainsi trompée. Et <lb/>certes Tircis n’eut pas beaucoup de peine à me persuader qu’il <lb/>m’amoit, car outre que chacun croit facilement ce qu’il desire, encores <lb/>me sembloit-il que cela estoit faisable, puis que je ne me jugeois <lb/>point tant desagreable qu’une si longue pratique que la nostre n’eust <lb/>peu gagner quelque chose sur luy, et mesme avec le soin que j’avois eu <lb/>de luy plaire; dequoy ceste glorieuese de Cleon passoit bien <lb/>souvent le temps avec luy. Mais si Amour eust esté juste, il <lb/>devoit faire tomber la mocquerie sur elle mesme, permettant que <lb/>Tircis vint à m’aimer sans feinte.</p>
                        <p> Toutesfois il n’advint pas comme cela, au contraire: ceste <lb/>dissimulation luy estoit tant insupportable, qu’il ne la pouvoit <lb/>continuer, et n’eust esté que l’amour ferme les yeux à <lb/>ceux qui ayment, il n’eust pas esté possible que je ne m’en fusse <lb/>apperceue, aussi bien que la pluspart de ceux qui nous voyoient <lb/>ensemble, ausquels, comme à mes ennemis plus declarez, je <lb/>n’adjoustois point de foy. Et parce que Cleon et moy estions fort <lb/>familieres, ceste fine bergere eut peur que le temps et la veue que <lb/>j’en avois ne m’ostassent de l’erreur où <lb/>j’estois. Mais, gentil berger, il eust fallu que j’eusse <lb/>esté aussi advisée qu’elle, toutesfois pour se mieux <lb/>cacher encore, elle inventa une ruze, qui ne fut pas mauvaise.</p>
                        <p>Son dessein, comme je vous ay dit, estoit de cacher l’amitié que <lb/>Tircis luy portoit par celle qu’il me faisoit paroistre, et il advint <lb/>comme elle le reposa, car on comença d’en parler assez haut, et <lb/>à mon desavantage. Et encor que ce ne fussent que ceux qui ne <lb/>prennent garde qu’aux apparences, si est-ce que ce nombre estant plus <lb/>grand que l’autre, le bruit en courut incontinent, et le soupçon <lb/>qu’on avoit auparavant de celles de Cleon, s’amortit <pb n="252"
                            /> tout <lb/>à fait, si bien que je pouvois dire, qu’elle aymoit à mes <lb/>despens. Mais elle qui craignoit, ainsi que je vous ay dit, que je ne <lb/>vinsse à descouvrir cet artifice, voulut le cacher sous un <lb/>autre, en conseilla Tircis de me faire entendre que chacun <lb/>commençoit de recognoistre nostre amitié, et d’en faire <lb/>des jugements assez mauvais, qu’il estoit necessaire de faire cesser ce <lb/>bruit par la prudence, et qu’il falloit qu’il fist semblant d’aymer <lb/>Cleon, à fin que par ce divetissement, ceux qui en parloient <lb/>mal, se teussent. Et vous direz, luy disoit-elle, que vous m’eslisez <lb/>plustost qu’une autre, pour la commodité que vous aurez d’estre <lb/>pres d’elle, et de luy parler. Moy, qui estois toute bonne, et sans <lb/>finesse, je trouvay ce conseil tres-bon; si bien qu’avec ma <lb/>permission, depuis ce jour, quand nous nous trouvions tous trois <lb/>ensemble, il ne faisoit point de difficulté d’entretenir sa <lb/>Cleon, comme il avoit accoustumé.</p>
                        <p>Et certes il y avoit bien du plaisir pour eux, et pour tout autre qui <lb/>eust sceu ceste dissimulation: car, voyant la recherche qu’il <lb/>faisoit de Cleon, je pensois qu’il se mocquast, et à peine me <lb/>pouvois-je empescher d’en rire; d’autre costé, Cleon, <lb/>prenant garde à mes façons, et sçachant la <lb/>tromperie en quoy je la pensois estre, avoit une peine extreme de n’en <lb/>faire point de semblant. Mesme que ce trompeur luy faisoit quelquefois <lb/>des clins d’œil, qu’elle ne pouvoit dissimuler, sinon trouvant excuse <lb/>de dire de quelqu’autre sujet, qui bien souvent estoit si hors de <lb/>propos, que j’en accusois l’amour qu’elle portoit au berger, et le <lb/>contentement que ceste tromperie luy r’apportoit. Et voyez si j’estois <lb/>bonne en mon ame, qui ressentois par pitié le desplaisir qu’elle <lb/>recevroit, quand elle sçauroit la verité! mais <lb/>depuis je trouvay que je me plaignois en sa personne. Toutesfois je <lb/>m’excuse, car qui n’y eus testé deceue, puis que l’amour, aussi <lb/>tost qu’il se saisit entierement d’une ame, la despouille incontinent <lb/>de toute deffiance envers la personne aymée? et ce <lb/>dissimulé berger jouoit de telle sorte son personnage, que si <lb/>j’eusse esté en la place de Cleon, j’eusse peut-estre <lb/>douté que sa fainte n’eust esté veritable.</p>
                        <p>Estant quelquefois au milieu de nous deux, s’il se relaschoit à <lb/>faire trop de demonstration de son amitié à Cleon, aussi <lb/>tost il se tournoit vers moy, et me demandoit à l’oreille, s’il <lb/>ne faisoit pas bien. Mais sa plus grande finesse ne s’arresta pas <lb/>à si peu de chose: oyez, je vous supplie, jusques <lb/>où elle passa. En particulier il parloit à Cleon plus <lb/>souvent qu’à moy, luy baisoit la main, demeuroit une et deux <lb/>heures à genoux devant elle, et ne se cachoit <pb n="253"
                            /> point de <lb/>moy, pour les causes que je vous ay dictes. Mais en general jamais il <lb/>ne bougeoit d’aupres de moy, me recherchoit avec tant de dissimulation, <lb/>que la plus part continuoit l’opinion que l’on avoit eue de nos <lb/>amours; ce qu’il faisoit à dessein, voulant que seule je <lb/>visse la recherche qu’il luy faisoit, parce qu’il sçavoit bien, <lb/>que je ne la croyois pas, mais ne vouloit, en sorte que ce fust, que <lb/>ceux qui la pourroient penser veritable, en eussent tant soit peu de <lb/>cognoissance. Et quand je luy disois, que nous ne pourrions oster <lb/>l’opinion aux personnes de notre amitié, et que nul ne pouvoit <lb/>croire à ce que l’on m’en disoit, qu’il aymast Cleon. – Et <lb/>comment, me respondit-il, voulez-vous qu’ils croyent une chose qui <lb/>n’est pas? tant y a que nostre finesse, en despit des plus <lb/>malpensans, sera creue du general.</p>
                        <p>Mais luy qui estoit fort advisé, voyant qu’il se presentoit <lb/>occasion de passer encor plus outre, me dit, que sur tout il falloit <lb/>tromper Cleon, et que celle-là estant bien deceue, c’estoit <lb/>avoir presque parachevé nostre dessein; qu’à ceste <lb/>occasion il falloit que je luy parlasse pour luy, et que je fusse comme <lb/>confidente. Elle, me disoit-il, qui a desja ceste opinion, recevra de <lb/>bon cœur les messages que vous luy ferez, et ainsi nous vivrons en <lb/>asseurance. O quelle miserable fortune nous courons bien souvent! <lb/>Quant à moy, je pensois que si quelquefois Cleon avoit creu que <lb/>j’eusse aimé ce berger, je luy en ferois perdre l’opinion en la <lb/>priant de l’aimer, et comme confidente luy parlant pour luy. Mais Cleon <lb/>ayant sceu les discours que j’avois tenus au berger, et voyant la <lb/>contrainte avec quoy elle vivoit, jugea que par mon moyen elle en <lb/>pourroit avoir des messages, et mesme des lettres.</p>
                        <p>Cela fut cause q’elle receut fort bien la proposition que je luy en <lb/>fis, et que depuis ce temps elle traitta avec luy, comme avec celuy qui <lb/>l’amoit, et moy je ne servois qu’à porter les billets de l’un <lb/>à l’autre. O Amour! quel mestier est celuy que tu me fis <lb/>faire alors? Je ne m’en plains toutesfois, puis que j’ay ouy <lb/>dire, que je n’ay pas esté la premiere qui a fait de semblables <lb/>offices pour autruy, les pensant faire pour soy-mesme.</p>
                        <p>En ce temps, parce que les Francs, les Romains, les Gots, et les <lb/>Bourguignons, se faisoient une tres-cruelle guerre, nous fusmes <lb/>contraints de nous retirer en la ville, qui porte le nom du Pasteur <lb/>juge des trois Déesses, car nos demeures n’estoient point trop <lb/>esloignées de là, le long des bords du grand fleuve de <lb/>Seine. Et d’autant qu’à cause du grand abord des gens, qui de <lb/>tous les cos- <pb n="254"
                            /> tez s’y venoient retirer, et qui ne puovoient <lb/>avoir les commoditez telles qu’ils avoient accoustumé aux <lb/>champs, les maladies contagieuses commencerent de prendre un si grand <lb/>cours par toute la ville, que mesme les plus grands ne s’en pouvoient <lb/>deffendre, il advint que la mere de Cleon en fut atteinte. Et quoy que <lb/>ce mal soit si espouventable, qu’il n’y a le plus souvent ny parentage, <lb/>ny obligation d’amitié qui puisse retenir les sains aupres de <lb/>ceux qui en sont touchez, si est-ce que le bon naturel de Cleon eut <lb/>autant de pouvoir sur elle, qu’elle ne voulust jamis esloigner sa mere, <lb/>quelque remonstrance qu’elle luy fist. Au contraire, lors qu’aucunes <lb/>de ses plus familieres l’en voulurent retirer, luy representant le <lb/>danger où elle se mettoit, et que c’estoit offenser les dieux <lb/>que de les tenter de ceste sorte: Si vous m’aimez, leur <lb/>disoit-elle, ne me tentez jamais ce discours; car ne dois-je pas <lb/>la vie à celle qui me l’a donnée, et les dieux peuvent-ils estre <lb/>offensez que je serve celle qui m’a appris à les adorer?</p>
                        <p>En ceste resolution, elle ne voulut jamais abandonner sa mere, et <lb/>s’enfermant avec elle, la servit tousjours aussi franchement, que si ce <lb/>n’eust point esté une maladie contagieuse. Tircis estoit tout le <lb/>jour à leur porte, bruslant de desir d’entrer dans leur <lb/>logis; mais la deffense de Cleon l’en empeschoit, qui ne luy <lb/>voulut permettre, de peur que les mal-pensans ne jugeassent ceste <lb/>assistance au desavantage de sa pudicité. Luy qui ne vouloit luy <lb/>deplaire, n’y osant entrer, leur faisoit apporter tout ce qui estoit <lb/>necessaire, avec un soin si grand, qu’elles n’eurent jamais faute de <lb/>rien. Toutesfois, ainsi le voulut le Ciel, ceste malheureuse Cleon ne <lb/>laissa d’estre atteinte du mal de sa mere, quelques preservatifs que <lb/>Tircis luy peust apporter. Quand ce berger le sceut, il ne fut possible <lb/>de le retenir qu’il n’entrast dans leur logis, luy semblant qu’il <lb/>n’estoit plus saison de faindre, ny de redouter les morsures du <lb/>mesdisant. Il met donc ordre à tous ses affaires, dispose de son <lb/>bien, et declare sa derniere volonté; puis ayant <lb/>laissé charge à quelques uns de ses amis de le secourir, il se r’enferme <lb/>avec la mere, et la fille, resolu de courre la mesme fortune que Cleon.</p>
                        <p>Il ne sert de dire que d’alonger ce discours, de vous redire quels <lb/>furent les bons offices, quels les services qu’il rendit à la <lb/>mere pour la consideration de la fille, car il ne s’en peut imaginer <lb/>d’avantage que ceux que son affection luy faisoit produire. Mais <lb/>quand il la vid morte, et qu’il ne luy restoit plus que sa maistresse, <lb/>de qui le mal encores alloit empirant, je ne crois pas que ce pauvre <lb/>berger <pb n="255"
                            /> reposast un moment. Continuellement il la tenoit entre <lb/>ses bras, ou bien il luy pensoit son mal; elle, d’autre <lb/>costé, qui l’avoit tousjours tant aymé, recognoissoit <lb/>tant d’amour en ceste derniere action, que la sienne estoit de beaucoup <lb/>augmentée, de sorte qu’un de ses plus grands ennuis, estoit le <lb/>danger, en quoy elle le voyoit à son occasion. Luy, au <lb/>contraire, avoit tant de satisfaction, que la Fortune, encores <lb/>qu’ennemie, luy eust offert ce moyen de luy tesmoigner sa bonne <lb/>volonté, qu’il ne pouvoit luy rendre assez de remerciements. Il <lb/>advint que le mal de la bergere estant en estat d’estre percé, <lb/>il n’y eut point de chirurgien, qui voulust, pour la crainte du danger, <lb/>se hazarder de la toucher. Tircis, à qui l’affection ne <lb/>faisoit rien trouver de difficile, s’estant fait apprendere comment il <lb/>falloit faire, prit la lancette, et luy levant le bras, le luy <lb/>perça et la pensa sans crainte.</p>
                        <p>Bref, gentil berger, toutes les choses plus dangereuses et plus <lb/>malaisées luy estoient douces, et trop faciles; si est-ce <lb/>que le mal augmentant d’heure à autre, reduisit en fin ceste <lb/>tant aimée Cleon en tel estat, qu’il ne luy resta plus que la <lb/>force de luy dire ces paroles: Je suis bien marrie, Tircis, que <lb/>les dieux n’ayent voulu estendre d’avantage le filet de ma vie; <lb/>non point que l’aye volonté de vivre plus long-temps, car ce <lb/>desir ne me le fera jamais souhaitter, ayant trop esprouvé <lb/>quelles sont les incommoditez qui suivent les humains, mais seulement <lb/>pour en quelque sorte ne mourir point tant vostre obligée, et <lb/>avoir le loisir de vous rendre tesmoignage, que je ne suis point <lb/>atteinte ny d’ingratitude ny de mescognoissance. Il est vray que quand <lb/>je considere, quelles sont les obligations que je vous ay, je juge bien <lb/>que le Ciel est tres juste de m’oster de ce monde, puis qu’aussi bien, <lb/>quand j’y vivrois autant de siecles que j’ay de jours, je ne <lb/>sçaurois satisfaire à la moindre du nombre infiny que <lb/>vostre affection m’a produitte. Recevez donc pour tout ce que je vous <lb/>dois, non pas un bien égal, mais ouy bien tout celuy que je <lb/>puis, qui est un serment que je vous fay, que la mort ne m’effacera <lb/>jamais la memoire de vostre amitié, ny le desir que j’ay de vous <lb/>en rendre toute la recognoissance, qu’une personne qui aime bien, peut <lb/>donner à celle à qui elle est obligée.</p>
                        <p>Ces mots furent proferez avec beaucoup de peine, mais l’amitié <lb/>qu’elle portoit au berger, luy donna la force de le pouvoir dire, <lb/>ausquels Tircis respondit: Ma belle maistresse, <lb/>malaisément pourrois-je croire de vous avoir obligée, ny <lb/>de le pouvoir jamais faire, <pb n="256"
                            /> puisque ce que j’ay fait jusques <lb/>icy, ne m’a pas encores satisfait. Et quand vous me dites que vous <lb/>m’avez de l’obligation, je voy bien que vous ne cognoissez la grandeur <lb/>de l’amour de Tircis, autrememt vous ne penseriez pas, que si peu de <lb/>chose fust capable de payer le tribut d’un si grand devoir. Croyez, <lb/>belle Cleon, que la faveur que vous m’avez faite d’avoir eu agreables <lb/>les services que vous dittes que je vous ay rendus, me charge d’un si <lb/>grand faix, que mille vies et mille semblables occasions ne <lb/>sçauroient m’en descharger. Le Ciel qui ne m’a fait naistre que <lb/>pour vous, m’accuseroit de mescognoissance, si je ne vivois à <lb/>vous, et si j’avois quelque dessein d’employer un seul moment de ceste <lb/>vie, ailleurs qu’à vostre service.</p>
                        <p>Il vouloit continuer, lors que la beregre, atteinte de trop de mal, <lb/>l’interrompit: Cesse, amy, et me laisse parler, afin que le peu <lb/>de vie qui me reste soit employé à t’asseurer que tu ne <lb/>sçaurois estre aimé d’avantage, que tu l’es de moy, qui <lb/>me s’entant pressée de partir, te dis l’eternel à Dieu. <lb/>Et te supplie de trois choses, d’aimer tousjours ta Cleon, de me faire <lb/>enterrer pres des os de ma mere, et d’ordonner que quand tu payeras le <lb/>devoir de l’humanité, ton corps soit mis aupres du mien, <lb/>à fin que je meure avec ce contentement, que ne t’ayant peu <lb/>estre unie en la vie, je le sois pour le moins en la mort. Il luy <lb/>respondit: Les dieux seroient injustets, si ayans donné <lb/>commencement à une si belle amitié que la nostre, ils la <lb/>separoient si promptement. J’espere qu’ils vous conserveront, ou que <lb/>pour le moins ils me prendront avant que vous, s’ils ont quelque <lb/>compassion d’un affligé. Mais s’ils ne veulent, je les requiers <lb/>seulement de me donner assez de vie pour satisfaire aux commandemens <lb/>que vous me faites, et puis me permettre de vous suivre; que <lb/>s’ils ne tranchent ma fusée, et que la main me demeure libre, <lb/>soyez certain, ô ma belle maistresse, que vous ne serez pas <lb/>longuement sans moy. – Amy, luy respndit-elle, je t’ordonne outre cela <lb/>de vivre autant que les dieux le voudront, car en la longueur de ta <lb/>vie, ils se monstreront envers nous tres-pitoyables, puis que par ce <lb/>moyen, cependant que je raconteray aux champs Elisiens nostre parfaicte <lb/>amitié, tu la publieras aux vivants; et ainsi les morts, <lb/>et les hommes honoreront nostre memoire. Mais amy, je sens que le mal <lb/>me contrainte de te laisser. A Dieu, le plus aimable et le plus <lb/>aimé d’entre les hommes, A ces derniers mots elle mourut <lb/>demeurant la teste appuyée sur le sein de son berger.</p>
                        <p>De redire icy le desplaisir qu’il en eut, et les regrets qu’il en fit, <lb/><pb n="257"/> ce ne seroit que remettre le fer plus avant en sa <lb/>playe; outre que ses blessures sont encores si ouvertes, que <lb/>chacun en les voyant, pourra juger quels en ont esté les coups. <lb/>– O mort! s’escria Tircis, qui m’as desrobé le meilleur de <lb/>moy, ou rends moy ce que tu m’as osté, ou emporte le reste.</p>
                        <p>Et lors, pour donner lieu aux larmes et aux sanglots, que ce <lb/>ressouvenir luy arrachoit du cœur, il se teut pour quelque temps, quand <lb/>Silvandre luy respresenta qu’il devoit s’y resoudre, puisqu’il n’y <lb/>avoit point de remede, et qu’aux choses advenues, et qui ne pouvoient <lb/>plus estre, les plaintes n’estoient que tesmoignages de foiblesse. Tant <lb/>s’en faut, dit Tircis, c’est en quoy je trouve plus d’occasion de <lb/>plainte, car s’il y avoit quelque remede, le plaindre ne seroit pas <lb/>d’homme advisé ny de courage; mais il doit bien estre <lb/>permis de plaindre ce à quoy on ne peut trouver aucun autre allegement.</p>
                        <p>Lors Laonice reprenant la parole, continua de ceste sorte: En fin <lb/>ceste heureuse bergere estant morte, et Tircis luy ayant rendu les <lb/>derniers offices d’amitié, il ordonna qu’elle fust <lb/>enterrée aupres de sa mere. Mais la nonchalance de ceux à <lb/>qui il dona ceste charge, fut telle, qu’ils la mirent ailleurs; <lb/>car quant à luy, il estoit tellement affligé, qu’il ne <lb/>bougeoit de dessus un lict, sans que rien luy conservast la vie, que le <lb/>commandement qu’elle luy en avoit fait. Quelques jours apres, <lb/>s’enquerant de ceux qui le venoient voir, en quel lieu ce corps tant <lb/>aimé avoit esté mis, il sceut qu’il n’estoit point avec <lb/>celuy de la mere: dont il receut tant de desplaisir, que <lb/>convenant d’une grande somme avec ceux qui avoient accoustumé de <lb/>les enterrer, ils luy promirent de l’oster de là où il <lb/>estoit, et le remettre avec sa mere. Et de fait ils s’y en allerent, et <lb/>ayans descouvert la terre,ils le prindrent antre trois ou quatre qu’ils <lb/>estoient; mais l’ayant portée quelques pas, l’infection en <lb/>estoit si grande, qu’ils furent contraints de le laisser à <lb/>my-chemin, resolus de mourir plustost que de le porter plus outre, dont <lb/>Tircis adverty, apres leur avoir fait deplus grandes offres enores, et <lb/>vayant qu’ils n’y vouloient point entendre: Et quoy, dit-il tout <lb/>haut, as-tu donc esperé que l’affection du gain peust d’avantage <lb/>en eux, que la tienne en toy? Ah! Tircis, c’est trop <lb/>offenser la grandeur de ton amitié. Il dit, et comme <lb/>transporté s’en courut sur le lieu où estoit le corps, et <lb/>quoy qu’il eust demeuré trois jours enterré, et que la <lb/>puanteur en fust extresme, si le prit-il entre ses bras, et l’emporta <lb/>jusques en la tombe de la mere, qui avoit desja esté ouverte. Et <lb/><pb
                            n="258"/> apres un si bel acte, et un si grand tesmoignage des son <lb/>affection, se retirant hors de la ville, il demeura quarante nuicts <lb/>séparé de chacun.</p>
                        <p>Or toutes ces choses me furent incogneuses, car une de mes tantes ayant <lb/>esté malade d’un semblable mal, presques en mesme temps, nous <lb/>n’avions point de frequentation avec personne, et le jour mesme qu’il <lb/>revint, j’estois aussi revenue, et ayant seulement entendu la mort de <lb/>Cleon, je m’en allay chez luy pour en sçavoir les <lb/>particularitez. Mais arrivant à la porte de sa chambre, je mis <lb/>l’œil à l’ouverture de la serrure, parce qu’en m’en approchant, <lb/>il me sembla de l’avoir ouy souspirer, et je n’estois point <lb/>trompée, car je les veis sur le lict, les yeux tournez contre le <lb/>ciel, les mains jointes; et le visage couvert de larmes. Si je <lb/>fus estonnée, gentil bergere, jugez-le, car je ne pensois point <lb/>qu’il l’aimast, et venois en partie pour me resjouir avec luy. En fin <lb/>apres l’avoir consideré quelque temps, et avec un souspir qui <lb/>sembloit luy mespartir l’estomach, je luy ouys proferer telles paroles.</p>
                    </div>
                    <div type="poème">
                        <head type="chapitre">STANCES <lb/>SUR LA MORT DE CLEON</head>
                        <lg>
                            <l>Pourquoy cacher nos pleurs? il n’est plus temps de feindre</l>
                            <l>Un amour que sa mort descouvre par mon dueil,</l>
                            <l>Qui cesse d’esperer, il doit cesser de craindre,</l>
                            <l>Et l’espoir de ma vie est dedans le cercueil.</l>
                        </lg>
                        <lg>
                            <l>Elle vivoit en moy, je vivois tout en elle.</l>
                            <l>Nos esprits l’un à l’autre estraints de mille nœuds</l>
                            <l>S’unissoient tellement, qu’en leur amour fidelle,</l>
                            <l>Tous les deux n’estoient qu’un, et chacun estoit deux.</l>
                        </lg>
                        <lg>
                            <l>Mais sur le poinct qu’amour d’un fondement plus ferme</l>
                            <l>Asseuroit mes plaisirs, j’ay veu tout renverser,</l>
                            <l>C’est d’autant que mon heur avoit touché le terme,</l>
                            <l>Qu’il est permis d’atteindre, et non d’outre-passer.</l>
                        </lg>
                        <lg>
                            <l>Ce fut dedans Paris, que les belles pensées,</l>
                            <l>Qu’amour esprit en moy, finirent par la mort, <pb n="259"/></l>
                            <l>Au mesme temps qu’on vid les Gaules oppressées,</l>
                            <l>Aux efforts estrangers opposer leur effort.</l>
                        </lg>
                        <lg>
                            <l>Et falloit-it aussi que tombe moins celebre</l>
                            <l>Que Paris, enfermast ce que j’ay peu cherir.</l>
                            <l>Ou que mon mal advint en saison moins funebre,</l>
                            <l>Que quand toute l’Europe estoit preste à perir.</l>
                        </lg>
                        <lg>
                            <l>Mais je me trompe, ô dieux! ma Cleon n`est point morte,</l>
                            <l>Son cœur pour vivre en moy, ne vivoit plus en soy:</l>
                            <l>Le corps seul en est mort, et de contraire sorte,</l>
                            <l>Mon esprit meurt an elle, et le sien vit en moy.</l>
                        </lg>
                    </div>
                    <div type="narration">
                        <p>Dieux! quelle devins-je, quand je l’ouys parler <lb/>ainsi? mon estonnement fut tel que, sans y penser, estant <lb/>appuyée contre la porte, je l’entr’ouvris presque à <lb/>moitié, à quoy il torna la teste, et me voyant, n’en fit <lb/>autre semblant, sinon que me tendant la main, il me pria de m’asseoir <lb/>sur le lict pres de luy. Et lors sans s’essuyer les yeux, car aussi <lb/>bien y eust-il fallu tousjours le mouchoir, il me parla de ceste <lb/>sorte: Et bien, Laonice, la pauvre Cleon est morte, et nous <lb/>sommes demeurez pour plaindre ce ravissement. Et parce que la peine <lb/>où j’estois, ne me lassoit la force de pouvoir luy respondre, il <lb/>continua: Je sçay bien, bergere, que me voyant en ceste <lb/>stat pour Cleon, vous demeurez estonnée, que la feinte <lb/>amitié que je luy ay portée, me puisse donner de si <lb/>grands ressentimens. Mais, helas! sortez d’erreur, je vous <lb/>supplie; aussi bien me sembleroit-il commettre une trop grande <lb/>faute contre amour, si sans occasion je continuois la feinte, que mon <lb/>affection m’a jusques icy commandée. Sçachez donc, <lb/>Laonice, que j’ay aymé Cleon, et que toute autre recherche n’a <lb/>esté que pour couverture de celle-cy; par ainsi, si vous <lb/>m’avez eu de l’amitié, pour Dieu, Laonice, plaignez moy en ce <lb/>desastre, qui a d’un mesme coup mis, tous mes espoirs dans son <lb/>cercueil. Et si vous estes en quelque sorte offensée, pardonnes <lb/>à Tircis l’erreur qu’il a fait envers vous pour ne faillir en ce <lb/>qu’il devoit à Cleon.</p>
                        <p>A ces paroles, transportée de colere, je partis si hors de moy, <lb/>qu’à peine peus-je retrouver mon logis, d’où je ne sortis <lb/>de long temps; mais apres avoir contrarié mille fois <lb/>à l’amour, si fallut-il s’y sousmettre, et advouer que le <lb/>despit est une foible deffense, quand il luy plaist. Par ainsi, me <lb/>voilà autant à Tircis, que je <pb n="260"/> l’avois jamais <lb/>esté; j’excuse en moy-mesme les trahisons qu’il m’avoit <lb/>faites, et luy pardonne les torts et les faintes, avec lesquelles il <lb/>m’avoit offensée, les nommant pour leur pardonner, non pas <lb/>faintes ny trahisons, mais violences d’amour. Et je fus d’autant plus <lb/>aisément portée à ce pardon, qu’amour, qui se <lb/>disoit complice de sa faute, m’alloit flattant d’un certain espoir de <lb/>succeder à la place de Cleon.</p>
                        <p>Lors que j’estois en ceste pensée, ne voilà pas une de <lb/>mes sœurs, qui me vient advertir que Tircis s’estoit perdu, en sorte <lb/>qu’on ne le voyoit plus, et que personne ne sçavoit où il <lb/>estoit! Ceste recharge de douleur me surpit si fort, que tout <lb/>ce que je peus, fut de luy dire, que ceste tristesse estant <lb/>passée, il reviendroit comme il s’en estoit allée; <lb/>mais, dés lors, je fis dessein de le suivre. Et afin de n’estre <lb/>empeschée de personne, je partis si secrettement sur le <lb/>commencement de la nuict, qu’avant le jour je me trouvay fort <lb/>esloignée. Si je fus estonnée au commencement, me voyant <lb/>seule dans ces obscuritez, le Ciel le sçait, à qui mes <lb/>plaintes estoient adressées; mais Amour qui m’accompagnoit <lb/>secrettement, me donna assez de courage pour parachever mon dessein. <lb/>Ainsi donc je poursuivy mon voyage, suivant sans plus la route que mes <lb/>pas rencontroient, car je ne sçavois où Tircis alloit, ny <lb/>moy aussi. De sorte que je fus vagabonde plus de quatre mois, sans en avoir nouvelle.</p>
                        <p>En fin passsant le Mont-d’or, je rencontray ceste bergere [dit-elle <lb/>monstrant Madonthe] et avec elle ce berger nommé Tersandre, <lb/>assis à l’ombre d’un rocher, attendant que la chaleur du midy <lb/>s’abatist. Et parce que ma coustume estoit de demander des nouvelles <lb/>de Tircis à tous ceux que je rencontrois, je m’adressay <lb/>où je les veis, et sceus que mon berger, aux marques qu’ils m’en <lb/>donnerent, estoit en ces deserts, et qu’il alloit toujours regrettant <lb/>Cleon. Alors je leur racontay ce que je viens de vous dire, et les <lb/>adjuray de m’en dire les plus asseurées nouvelles qu’ils <lb/>pourroient. A quoy Madonthe, esmeue de pitié, me respondit avec <lb/>tant de douceur, que je la jugeay attainte de mesme mal que le mien, et <lb/>mon opinion ne fut mauvaise; car je sceus depuis d’elle la longue <lb/>histoire de ses ennuis, par laquelle je cogneus qu’Amour blesse aussi <lb/>bien dans les cours que dans nos bois. Parce que nos fortunes avoyent <lb/>quelque sympathie entre elles, elle me pria de vouloir demeurer et <lb/>parachever nos voyeges ensemble, puis que toutes deux faisions une <lb/>mesme queste. Moy qui me veis seule, je receus <pb
                            n="261"/> les bras <lb/>ouvertes ceste commodité, et despuis nous ne nous sommes point <lb/>esloignées. Mais que serte ce discours à mon propos, puis <lb/>que je ne veux seulement que raconter ce qui est de Tircis et de <lb/>moi? Gentil berger, ce me sera assez de vous dire, qu’apres avoir <lb/>demeuré plus de trois mois en ces pays-là, en fin nous <lb/>sceusmes qu’il estoit venu icy, où nous n’arrivasmes si tost, <lb/>que je le rencontray, et tant à l’impourveu pour luy, qu’il en <lb/>demeura surpris. Pour le commencement il me receut avec un assez bon <lb/>visage; mais en fin sçachant l’occasion de mon voyage, il <lb/>me declara tout au long l’affection extreme qu’il avoit portée <lb/>à Cleon, et combien il estoit hors de son pouvoir de m’aimer. <lb/>Amour, s’il y a quelque justice en toy, je te demande, et non à <lb/>cest ingrat, quelque recognoissance de tant de travaux passez.</p>
                        <p>Ainsi paracheva Laonice, et monstrant qu’elle n’avoit rien d’avantage <lb/>à dire, en s’essuyant les yeux, elle les tourna pitoyablement <lb/>contre Silvandre, comme luy demandant faveur en la justice de sa cause.</p>
                        <p>Lors Tircis parla de ceste sorte:</p>
                        <p>Sage berger, quoy que l’histoire de mes malheurs soit telle que ceste <lb/>berger vient de vous raconter, si est ce que celle de mes douleurs est <lb/>bien plus pitoyable, de laquelle toutesfois je ne vous veux point <lb/>entretenir d’avantage, de crainte de vous ennuyer, et ceste <lb/>compagnie; seulement, j’adjousteray à ce qu’elle vient de <lb/>dire, que ne pouvant supporter ses plaintes ordinaires, d’un commun <lb/>consentement, nous allasmes à l’Oracle, pour sçavoir ce <lb/>qu’il ordonneroit de nous, et nous eusmes une telle response par la <lb/>bouche d’Arontine.</p>
                    </div>
                    <div type="poème">
                        <head type="chapitre">ORACLE</head>
                        <lg>
                            <l>Sur les bords où Lignon paisiblement serpente,</l>
                            <l>Amans, vous trouverez un curieux berger,</l>
                            <l>Qui premier s’enquerra du mal qui vous tourmente,</l>
                            <l>Croyez-le: car le Ciel l’eslit pour vous juger.</l>
                        </lg>
                    </div>
                    <div type="narration">
                        <p>Et quoy qu’il y ait des-ja long temps que nous sommes icy, <lb/>si est-ce que vous estes le premier qui nous avez demandé <lb/>l’estat de nostre fortune. C’est pourquoy nous nous jettons entre vos <lb/>bras, et vous requerons d’ordonner ce que nous avons à faire. Et <lb/>à fin <pb n="262"/> que rien ne se fist que par la volonté du <lb/>dieu, la vieille qui nous rendit cet oracle, nous dit que vous ayant <lb/>rencontré, nous eussions à jetter au sort qui seroit <lb/>celuy qui maintiendroit la cause de l’un et de l’autre, et que pour cet <lb/>effet, tous ceux qui s’y rencontreroient, eussent à mettre un <lb/>gage entre vos mains dans un chapeau. Le premier qui en sortiroit, <lb/>seroit celuy qui parleroit pour Laonice, et le dernier de tous pour moy.</p>
                        <p>A ce mot il les pria tous de le vouloir: à qouy chacun <lb/>ayant consenty, de fortune celuy de Hylas fut le premier, et celuy de <lb/>Phillis le dernier. Dequoy Hylas se sousriant: Autrefois, dit-il, <lb/>que j’estois serviteur de Laonice, j’eusse mal-aisément voulu <lb/>persuader à Tircis de l’aimer; mais à cette heure <lb/>que je ne suis que pour Madonthe, je veux bien obéir à ce <lb/>que le dieu me commande. – Berger, repondit Leonide, vous devez <lb/>cognoistre par là, quelle est la providence de ceste <lb/>divinité, puis que pour esmouvoir quelqu’un à changer <lb/>d`affection, il en donne charge à l’inconstant Hylas, comme <lb/>à celuy qui par l’usage en doit bien sçavoir les <lb/>moyens; et pour continuer une fidelle amitié il en donne <lb/>la persuasion à une bergere constante en toutes ses actions. Et <lb/>que pour juger de l’un et de l’autre, il a esleu une personne qui ne <lb/>peut estre partiale: car Silvandre n’est constant ny inconstant, <lb/>puis qu’il n’a jamais rien aimé. Alors Silvandre, prenant la <lb/>parole: Puis donc que vous voulez, ô Tircis, et vous, <lb/>Laonice, que je sois juge de vos differents, jurez entre mes mains tous <lb/>deux, que vous l’observerez inviolablement, autrement ce ne seroit <lb/>qu’irriter d’avantage les dieux, et prendre de la peine en vain, Ce <lb/>qu’ils firent, et lors Hylas commença de ceste sorte:</p>
                    </div>
                    <div type="autre">
                        <head>HARANGUE de Hylas pour Laonice.</head>
                        <p>Si j’avois à soustenir la cause de Laonice <lb/>devant quelque personne desnaturée, je craindrois peut estre <lb/>que le deffaut de ma capacité n’amoindrist en quelque sorte la <lb/>justice qui est en elle; mais puis que c’est devant vous, gentil <lb/>berger, qui avez un cœur d’homme [je veux dire, qui sçavez quels <lb/>sont les devoirs d’un homme bien né] non seulement je ne me <lb/>deffie point d’un favorable jugement, mais tiens pour certain, que si <lb/>vous estiez en la place de Tircis, vous auriez honte que telle erreur <lb/>vous pust estre repro- <pb n="263"
                            /> chée. Je ne m’arresteray donc <lb/>point à chercher plusieurs raisons sur ce sujet, qui de <lb/>luy-mesme est si clair, que toute autre lumiere ne luy peut servir que <lb/>d’ombrage, et diray seulement, que le nom qu’il porte d’homme, l’oblige <lb/>au contraire de ce qu’il a fait, et que les loix et ordonnances du Ciel <lb/>et de la nature luy commandent de ne point disputer d’avantage en ceste <lb/>cause. Les devoirs de la courtoisie ne luy ordonnent-ils de rendre les <lb/>bienfaits receus? Le Ciel ne commande-t’il pas, qu’à <lb/>tous services quelque loyer soit rendu? et la nature ne le <lb/>contraint-elle d’aimer une belle femme, qui l’aime, et d’abhorrer <lb/>plustost que de cherir une personne morte? Mais cestuy-cy, tout <lb/>au rebours, aux faveurs receuses de Laonice rend des discourtoisies, et <lb/>au lieu des services qu’il advoue luy-mesme qu’elle luy a faits, luy <lb/>servant si longuement de couverture en l’amitié de Cleon, il la <lb/>paye d’ingratitude, et pour l’affection qu’elle luy a portée <lb/>dés le berceau, il ne luy fait paroistre que du mespris. Si <lb/>es-tu bien homme, Tircis, si monstres-tu de cognoistre les dieux, et <lb/>si me semble-t’il bien que ceste bergere est telle, que si ce n’estoit <lb/>que son influence la sousmet á ce mal heur, elle est plus propre <lb/>à faire ressentir, que de ressentir elle-mesme les outrages dont <lb/>elle se plaint! Que si tu es homme, ne sçais-tu pas que <lb/>c’est le propre de l’homme d’aimer les vivans, et non pas les <lb/>morts? que si tu cognois les dieux, ne sçait-tu pas qu’ils <lb/>punissent ceux qui contreviennent à leurs ordonnances? et que <lb/>Amour jamais l’aimer à l’aimé ne pardonne?</p>
                        <p>Que si tu advoues que dés le berceau elle t’a servy <lb/>et aimé: Dieux! seroit-il possible qu’une si longue <lb/>affection, et un si agreable service deust en fin estre payé du mespris?</p>
                        <p>Mais soit ainsi, que ceste affection, et ce service estans volontaires <lb/>en Laonice, et non pas recherchez de Tircis, puissent peu meriter <lb/>envers une ame ingrate, encores ne puis-je croir que vous n’ordonniez, <lb/>ô juste Silvandre, qu’un trompeur doive faire satisfaction <lb/>à celuy qu’il a deceu, et que par ainsi Tircis, qui par ses <lb/>dissimulations a si long temps trompé ceste belle bergere, ne <lb/>soit obligé à reparer ceste injure envers elle, avec <lb/>autant de veritables affections, qu’il luy en a fait recevoir de <lb/>mensogneres et de fausses. Que si chacun doit aimer son semblable, <lb/>n’ordonnez-vous pas, nostre Juge, que Tircis aime une personne vivante, <lb/>et non pas une morte, <pb n="264"
                            /> et mette son amitié en ce qui <lb/>peut aimer, et non point entre les cendres froides d’un cercueil? <lb/>Mais, Tircis, dy moy, quel peut estre ton dessein, apres que tu auras <lb/>noyé d’un fleuve de larmes les tristes reliques de la pauvre <lb/>Cleon? crois-tu de la pouvoir ressusciter par tes souspirs et par <lb/>tes pleurs? Helas! ce n’est qu’une fois que l’on paye <lb/>Charon, on n’entre jamais qu’une fois dans sa nacelle, on a beau le <lb/>r’appeller de là, il est sourd à tels cris, et ne <lb/>reçoit jamais les personnes qui viennent de ce bord. C’est <lb/>impiété, Tircis, que d’aller tourmentant le repos de ceux <lb/>que les dieux appellent. L’amitié est ordonnée pour les <lb/>vivans, et le cercueil pour ceux qui sont morts: ne vueille <lb/>confondre de telle sorte leurs ordonnances, qu’à une Cleon morte <lb/>tu donnes une affection vivante, et à une Laonice vive le <lb/>cercueil. Et en cela ne t’arme point du nom de constance, car elle n’y <lb/>a nul interest: trouverois-tu à propos qu’une personne <lb/>allast nue, parce qu’elle auroit gasté ses premiers <lb/>habits? Croy moy, qu’il est aussi digne de risée de t’ouyr <lb/>dire, que parce que Cleon est parachevée, tu ne veux plus rien <lb/>aimer. Rentre, rentre en toy-mesme, recognois ton erreur, jette toy aux <lb/>pieds de cette belle, advoue luy ta faute, et tu eviteras par ainsi la <lb/>contrainte, à quoy nostre juste juge par sa sentence te sousmettra.</p>
                    </div>
                    <div type="narration">
                        <p>Hylas acheva de cette sorte, avec beaucoup de contentement de chacun, <lb/>sinon de Tircis, de qui les larmes donnoient cognoissance de sa <lb/>douleur, lors que Phillis, apres avoir receu le commandement de <lb/>Silvandre, levant les yeux aux ciel, respondit ainsi à Hylas:</p>
                    </div>
                    <div type="autre">
                        <head>REPONSE DE PHILLIS POUR TIRCIS</head>
                        <p>O belle Cleon, qui entends du ciel l’injure que l’on <lb/>propose de te faire, inspire moy de ta divinité; car telle <lb/>te veux-je estimer si les vertus ont jamais peu rendre divine une <lb/>personne humaine; et fais en sorte, que mon ignorance <lb/>n’affoiblisse les raisons que Tircis a de n’aymer jamais que tes <lb/>perfections. Et vous, sage bergere, qui sçavez mieux que je <lb/>devrois dire pour sa deffense que je ne sçaurois le concevoir, <lb/>satisfaites aux deffauts qui seront en moy, par l’abondance des raisons <lb/>qui sont en ma cause.</p>
                        <p>Et pour commencer, je diray, Hylas, que toutes les raisons que tu <lb/>allegues pour preuve qu’estant aimé on doit aimer, quoy qu’elles <lb/><pb n="265"
                            /> soient fausses, te sont toutesfois accordées pour <lb/>bonnes; mais pour quoy veux-tu conclurre par là, que <lb/>Tircis doit traihir l’amitié de Cleon, pour en commencer une <lb/>nouvelle avec Laonice? Tu demandes des choses impossibles, et <lb/>contrariantes: impossibles, d’autant que nul n’est obligé <lb/>à plus qu’il ne peut, et comment veux-tu que mon berger aime, <lb/>s’il n’a point de volonté? Tu ris, Hylas, quand tu m’oys <lb/>dire qu’il n’en a point. – Il est vray, interrompit Hylas, car <lb/>qu’auroit-il fait de la sienne? – Celuy, respondit Phillis, qui <lb/>aime donne son ame mesme à la personne aimée, et la <lb/>volonté n’en est qu’une puissance. –Mais, répliqua Hylas, <lb/>ceste Cleon à qui vous voulez qu’il l’ait remise, estant morte, <lb/>n’a plus rien de personne, et ainsi Tircis doit avoir repris ce qui <lb/>estoit à soy. – Ah! Hylas, Haylas, respondit Phillis, <lb/>tu parles bien en novice d’amour; car les donations qui sont <lb/>faittes par son authorité, sont à jamais irrevocables. – <lb/>Et que seroit donc devenue, adjousta Hylas, ceste volonté depuis <lb/>la mort de Cleon? – Ceste petite perte, repliqua Phillis, a suivi <lb/>l’extreme qu’il a faite en la perdant. Que si le plaisir est l’objet de <lb/>la volonté, puisqu’il ne peut plus avoir de plaisir, qu’a-t’il <lb/>affaire de volonté? et ainsi elle a suivy Cleon. Que si <lb/>Cleon n’est plus ny aussi sa volonté, car il n’en a jamais eu <lb/>que pour elle. Mais si Cleon est encore en quelque lieu, comme nos <lb/>druides nous enseignent, ceste volonté est entre ses mains si <lb/>contente en tel lieu, que si elle-mesme la vouloit chasser, elle ne <lb/>tourneroit pas vers Tircis, comme sçachant bien qu’elle y seroit <lb/>inutilement, mais iroit dans le cercueil reposer avec ses os <lb/>bien-aimez. Et cela estant, pourquoy accuses-tu d’ingratitude le fidele <lb/>Tircis, s’il n’est pas en son pouvoir d’aimer ailleurs? Et <lb/>voilà comment tu demandes non seulement une chose impossible, <lb/>mais contraire à soy-mesme; car si chacun doit aimer ce <lb/>qu’il aime, pourquoy veux-tu qu’il n’aime pas Cleon, qui n’a jamais <lb/>manqué envers luy d’amitié? Et quant à la <lb/>recompense que tu demandes pour les services et pour les lettres que <lb/>Laonice portoit de l’un à l’autre, qu’elle se ressouvienne du <lb/>contentement qu’elle y recevoit, et combien durant ceste tromperie elle <lb/>a passé de jours heureux, qu’autrement elle eust trainés <lb/>miserablement: qu’elle balance ses services avec ce payement, et <lb/>je m’asseure qu’elle se trouvera leur redevable. Tu dis, Hylas, que <lb/>Tircis l’a trompée: ce n’a point esté tromperie, <lb/>mais juste chastiment d’Amour, qui a fait retomber les coups sur <lb/>elle-mesme, puis que son intention n’estoit pas de servir, mais de <lb/>decevoir la prudente <pb
                            n="266"/> Cleon; que si elle a à se <lb/>plaindre de quelque chose, c’est que de deux trompeuses elle a <lb/>esté la moins fine</p>
                        <p>Voilà, Silvandre, comme briefvement il m’a semblé de <lb/>respondre aux fausses raisons de ce berger, et ne me reste plus que de <lb/>faire advouer à Laonice, qu’elle a tort de poursuivre une telle <lb/>injustice. Ce que je feray aisément, s’il luy plaist de me <lb/>repondre. Belle bergere, dites moy, aimez-vous bien Tircis? – Bergere, dit-elle, toute <lb/>personne qui me cognoistra, n’en doutera <lb/>jamais. – Et s’il estoit contraint, repliqua Phillis, de s’esloigner pour long <lb/>temps, et que quelqu’autre vint cependant à vous rechercher, <lb/>changeriez-vous ceste amitié? – Nullement, dit-elle, car j’aurois tousjours esperance qu’il <lb/>reviendroit. – Et, adjousta Phillis, si vous sçaviez qu’il ne deust jamais revenir, <lb/>laisseriez-vous de l’ai­mer? – Non certes, respondit-elle. – O belle <lb/>Laonice, continua Phillis. ne trouvez donc estrange que Tircis, <lb/>qui sçait que sa Cleon pour ses merites est eslevée au <lb/>Ciel, qui sçait que de là haut elle void toutes ses <lb/>actions, et qu’elle se resjouyt de sa fidelité, ne vueille <lb/>changer l’affection qu’il luy a portée, ny permettre que ceste <lb/>distance des lieux separe leurs affections, puis que toutes les <lb/>incommoditez de la vie ne l’ont jamais peu faire. Ne pensez pas, comme <lb/>Hylas dit, que jamais nul ne repasse deçà le fleuve <lb/>d’Ache-ron: plusieurs qui ont esté aimez des dieux, sont allez <lb/>et revenus, et qui le sçauroit estre d’avantage que la belle <lb/>Cleon, de qui la naissance a esté veue par la destinée <lb/>d’un œil si doux et favorable qu’elle n’a jamais rien aimé, dont <lb/>elle n’ait obtenu l’amour? O Laonice, s’il estoit permis à vos <lb/>yeux de voir la divinité, vous verriez ceste Cleon, qui sans <lb/>doute est à:ceste heure en ce Heu, pour deffendre sa cause, qui <lb/>est à mon aureille pour me dire les mesmes paroles qu’il faut <lb/>que je profere, et lors vous jugerez que Hylas a eu tort de dire, que <lb/>Tircis n’aime qu’une froide cendre.</p>
                        <p>Il me semble de la voir là au milieu, de nous revestue <lb/>d’immorta­lité au lieu d’un corps fragile, et sujet à <lb/>tous accidents, qui reproche à Hylas les blasphèmes dont <lb/>il a usé contre elle.</p>
                        <p>Et que respondrois-tu, Hylas, si l’heureuse Cleon te disoit: Tu yeux, <lb/>inconstant, noircir mon Tircis de ta mesme infidelité;si <lb/>autrefois il m’a aimée, crois-tu’que ç’ait esté <lb/>mon corps? si tu me dis qu’ouy, je respondray qu’il ne doit estre <lb/>condamné (puis que nul amant ne doit jamais se retirer d’une <lb/>amour, commencée) d’aimer les cendres que je luy ay <lb/>laissées dans mon cercueil, autant qu’elles dureront. Que s’il <lb/>advoue d’avoir aimé mon esprit, qui <pb n="267"
                            />est ma principale partie, et pourquoy, inconstant, changera-t’il ceste <lb/>volonté, à ceste heure qu’elle est plus parfaicte qu’elle <lb/>n’a jamais esté? Autresfois (ainsi le veut la misere des <lb/>vivans) je pou-vois estre jalouse, je pouvois estre importune, il me <lb/>falloit servir, j’estois veue de plusieurs comme de luy; mais, <lb/>à ceste heure, affranchie de toute imperfection, je ne suis <lb/>capable de luy rappor­ter ces desplaisirs. Et toy, Hylas, tu veux <lb/>avec tes sacrileges inven­tions, divertir de moy celuy en qui seule <lb/>je vis en terre, et par une cruauté plus barbare, qu’inouye, <lb/>essayes de me redonner une autre fois la mort.</p>
                        <p>Sage Silvandre, les paroles que je viens de proferer sonnent si <lb/>vivement à mes aureilles, que je ne puis croire que vous ne les <lb/>ayez ouyes et ressenties jusques au cœur; cela est cause que pour <lb/>laisser parler ceste divinité en vostre ame, je me tairay apres <lb/>vous avoir dit seulement, qu’Amour est si juste que vous en devez <lb/>craindre en vous-mesmes les supplices, si la pieté de Laomce <lb/>plustost que la raison de Cleon, vous esmeuvent et vous emportent.</p>
                    </div>
                    <div type="narration">
                        <p>A ce mot, Phillis s’estant levée avec une courtoise reverence, <lb/>fit signe qu’elle ne vouloit rien dire de plus pour Tircis. De sorte <lb/>que Laomce vouloit respondre, quand Silvandre le luy deffendit, luy <lb/>disant qu’il n’estoit plus temps de se deffendre, mais d’ouyr seu-ment <lb/>l’arrest que les dieux prononceroient par sa bouche. Et apres avoir <lb/>quelque temps consideré en soy mesme les raisons des uns et des <lb/>autres, il prononça une telle sentence.</p>
                    </div>
                    <div type="autre">
                        <head>JUGEMENT DE SILVANDRE</head>
                        <p>Des causes debatues devant nous, le point principal est de <lb/>sçavoir, si amour peut mourir par la mort de la chose <lb/>aimée: sur quoy nous disons qu’une amour perissable n’est pas <lb/>vray amour, car il doit suivre le sujet qui luy a donné <lb/>naissance. C’est pourquoy ceux qui ont aimé le corps seulement, <lb/>doivent enclorre toutes les amours du corps dans le mesme tombeau <lb/>où il s’enserre, mais ceux qui outre cela ont aimé <lb/>l’esprit, doivent avec leur amour voler après cet esprit <lb/>aimé jusques au plus haut ciel, sans que la distance les puisse <lb/>separer. Doncques toutes ces choses bien considerées, nous <lb/>ordonnons que Tircis aime tousjours sa Cleon, et que des deux amours <lb/>qui peuvent estre, en nous, l’une suive le corps de Cleon au tombeau et <lb/>l’autre l’es­prit dans les cieux. Et par ainsi, il soit d’ores en <lb/>là deffendu aux <pb n="268"
                            /> recherches de Laonice de tourmenter <lb/>d’avantage le repas de Cleon: car telle est la volonté du <lb/>dieu qui parle en moy.</p>
                    </div>
                    <div type="narration">
                        <p>Ayant dit ainsi sans attendre les plaintes et les reproches qu’il <lb/>prevoyoit en Leonice et en Hylas, il fit une grande reverance à <lb/>Leonide et au reste de la troupe, et s’en alla sans autre compagne que <lb/>celle de Phillis qui ne voulut non plus s’y arrester, pour n’ouyr les <lb/>regrets de ceste bergere.</p>
                        <p>Et parce qu’il estoit tard, Leonide se retira dans le hameau de Diane <lb/>pour ceste nuict et les bergers et les bergeres, ainsi qu’ils avoient <lb/>accoustumé, sinon Laonice, qui infiniment offensée de <lb/>Silvandre et Phillis, jura de ne partir de ceste contrée, <lb/>qu’elle ne leur eust r’apporté un desplaisir remarquable. Il <lb/>sembla que la fortune la cocnduisit ainsi qu’elle eust sceu <lb/>desirer: car ayant laissé la compagne et s’estant mise <lb/>dans le plus espais du bois pour se plaindre en toute liberté, <lb/>en fin son bon demon luy remit devant les yeux le mespris insupportable <lb/>de Tircis, combien il estoit veritablement indigne d’estre aymé <lb/>d’elle, et luy fit une telle honte de sa faute, que mille fois elle <lb/>jura de le haïr, et à son occasion, Silvandre et Phillis.</p>
                        <p>Il advint cependant, que Lycidas, qui depuis quelques jours <lb/>commençoit d’estre mal satisfait de Phillis, à cause de <lb/>quelque froideur qu’il luy sembloit de recognoistre en elle, aperceut <lb/>Silvandre qui la venoit entretenant. Et il estoit vray que la bergere <lb/>usoit de plus de froideur envers luy, ou plustost de nonchalance, <lb/>qu’elle ne fasoit pas avant la frequentation de Diane, parce que ceste <lb/>nouvelle amitié, et le plaisir qu’Astrée, Diane, et elle <lb/>prenoient ensemble, l’occupoit de sorte qu’elle ne soucioit plus de ces <lb/>petites mignardises, dont l’affection de Lycidas estoit nourrie. Et luy <lb/>qui sçavoit fort bien qu’une amour ne se peut bastir, que de la <lb/>ruine d’une precedente, eut option que ce qui la rendoit plus <lb/>nonchalante envers luy, et moins soucieuse de l’entretenir estoit <lb/>quelque nouvelle amitié, qui la divertissoit; et ne <lb/>pouvant encores recognoistre qui ne estoit le subjet, il s’alloit tout <lb/>seul rongeant par ses pensées, et se retiroit dans les lieux les <lb/>plus cachez, afin de se plaindre avec plus de franchise. Et par <lb/>mal-heur, lors qu’il s’en vouloit retourner, il vid, comme je vous ai <lb/>dit, Silvandre et Phillis de loing, veue qui ne luy r’apporta pas peu <lb/>de soupçon, car sçachant le merite du berger et de la <lb/>bergere, il creut aisément que Silvandre n’ayant jamais rien <lb/>aimé, s’estoit donné à elle, et <lb/>qu’elle, <pb
                            n="269"/> suivant l’humeur de celles de son sexe, eust <lb/>assez volontieres receu ceste donation.</p>
                        <p>Toutes ces considerations luy donnerent beaucoup de <lb/>soupçon; mais plus encore, quand passant pres de luy sans <lb/>le voir, il ouyt, ou il luy sembla des paroles d’amour, et cela pouvoit <lb/>bien estre, à cause de la sentence que Silvandre venoit de <lb/>donner. Mais pour le faire sortir du tout patience, il advint que les <lb/>ayant laissé passer, il sortit du lieu où il estoit, et <lb/>pour ne les suivre, prit le chemin d’où ils venoient, et la <lb/>fortune voulut qu’il s’alla rasseoir aupres du lieu où il estoit <lb/>Laonice, sans la voir, où apres avoir quelque temps resvé <lb/>à son desplaisir, transporté de trop d’ennuy, il s’escria <lb/>assez haut: O Amour, est-il possible que tu souffres une si <lb/>grande injustice sans la punir? est-il possible qu’en ton regne <lb/>les outrages et les services soient egalement recompensez? Et <lb/>puis se taisant pour quelque temps, en fin les yeux tendus au ciel, et <lb/>les bras croisez, se laissant aller à la renverse, il reprit <lb/>ainsi: Pour la fin, il te plaist, Amour que je rende tesmoignage <lb/>qu’il n’y a point de constance en nulle femme, et que Phillis pour <lb/>estre de ce sexe, quoy que remplie de toute autre perfection, est <lb/>sujette aux mesmes loix de ceste inconstance naturelle. Je dis ceste <lb/>Phillis, de qui l’amitié m’a esté autrefois plus <lb/>asseurée que ma volonté mesme. Mais quoy, o ma <lb/>bergere! ne suis-je pas mesme Lycidas, de qui vous avez <lb/>monstré de cherir si fort l’affection? ce que vous avez <lb/>autrefois jugé de recommandable en moy, est-il tellement <lb/>changé, que vous trouviez plus agreable un Silvandre incogneu, <lb/>un vagabond, un homme que toute terre mesprise, et ne daigne advouer pour sien?</p>
                        <p>Laonice qui escoutoit ce berger, oyant nommer Phillis et Silvandre, <lb/>desireuse d’en sçavoir d’avantage, commença de luy <lb/>prester l’aureille à bon escient, et si à propos pour <lb/>elle, qu’elle apprit, avant que de partir de là, tout ce qu’elle <lb/>eust peu desirer des plus secrettes pensées de Phillis. Et de <lb/>là, prenant l’occasion de luy desplaire ou à Silvandre, <lb/>elle resolut de mettre ce berger encor plus avant en ceste opinion, <lb/>s’asseurant que si elle aimoit Lycidas, elle le rendroit jaloux, et si <lb/>c’estoit Silvandre, elle en divulgueroit l’amour de telle sorte, que <lb/>chacun le sçauroit. Et ainsi, lors que ce berger fut parti (car <lb/>son mal ne luy permettoit de demeurer lanquement en un mesme lieu), <lb/>elle sortit aussi de ce lieu, en se mettant apres luy, l’attaignit <lb/>assez pres de là, parlant avec Corilas qu’il avoit <lb/>rencontré en chemin, et feignant de leur demander des nou- <lb/><pb n="270"
                            /> velles du berger desolé, ils luy respondirent qu’ils <lb/>ne le cognoissoient point. C’est, leur dit-elle, un berger qui va <lb/>plaignant une bergere morte, et que l’on m’a dit avoir demeuré <lb/>presque toute l’apresdinée en la compagne de la belle bergere <lb/>Phillis et son serviteur. – Et qui est celuy-la? respondit incontinent <lb/>Lycidas. – Je ne sçay pas, continua la bergere, si je sçauray bien dire <lb/>son nom, il me semble qu’il s’appelle Silandre, ou Silvandre, un berger <lb/>de moyenne taille, le visage un peu long, et d’assez agreable humeur, <lb/>quant il luy plaist. – Et qui vous a dit, repliqua Lycidas, qu’il estoit son <lb/>serviteur? – Les actions de l’un et de l’autre, respondit-elle, car j’ay <lb/>passé autrefois par de semblables détroits, et je me <lb/>souviens encor de quel pied on y marche; mais dites-moy, si vous <lb/>sçavez quelque nouvelle de celuy que je cherche, car il se fait <lb/>nuict, et je ne sçay où le trouver.</p>
                        <p>Lycidas ne luy peut respondre, tant il se trouva surpris, mais Corilas <lb/>luy dit, qu’elle suivist ce sentier, et qu’aussi tost qu’elle seroit <lb/>sortie de ce bois, elle verroit un grand pré, où sans <lb/>doute elle en apprendroit des nouvelles: car c’estoit là <lb/>où tous les soirs chacun s’assembloit avant que de se retirer, <lb/>et que de peur qu’elle ne s’egarast, il luy feroir compagne, si elle <lb/>l’avoit agreable. Elle qui estoit bien aise de dissimuler encores <lb/>d’avantage (faignant de ne sçavoir pas le chemin) receut avec <lb/>beaucoup de courtoisie l’offre qu’il luy avoit faite, et donnant le bon <lb/>soir à Lycidas, prit le chemin qui luy avoit esté <lb/>monstré, le laissant si hors de soy, qu’il demeura fort <lb/>longuement immobile au mesme lieu. En fin revenant comme d’un long <lb/>évanouyssement, il s’alloit redisant les mesmes paroles de la <lb/>bergere, auquelles il luy estoit impossible de n’adjouster beaucoup de <lb/>foy, ne la pouvant soupçonner de menterie.</p>
                        <p>Il seroit trop long de redire icy les regrets qu’il fit, et les <lb/>outrages qu’il dit à la fidelle Phillis, tant y a que de toute <lb/>nuict, il ne fit qu’aller tournoiant dans le plus retiré du <lb/>bois, où sur le matin travaille d’ennuy, et du trop long <lb/>marcher, il fut contraint de se coucher sous quelques arbres, où <lb/>tout moite de pleurs, en fin son extreme déplaisir le <lb/>contraignit de s’endormir. <pb n="271"/></p>
                    </div>
                </div>
            </div>
        </body>
        <back>
            <div>
                <p/>
            </div>
        </back>
    </text>
</TEI>
